ɨɨn Jnuhun Xndacu Nuu Jnahan
ɨɨn jnuhun xndacu nuu jnahan jaha cuu ja nɨnɨ cuu ja na caji yo yucu cuii vasu ti ɨɨn vuelta ndɨ quɨvɨ jiin taca ndeyu yaji yo, nanu espinaca, acelga, verdolaga, yuva xi zanahoria jiña.
Ti nɨnɨ cuu ja na cuajniñu yo taca ja quɨvɨ nuu ndeyu yo ɨɨ quɨvɨ ɨɨn quɨvɨ, nanu tɨnana jina, aju, ndɨquɨn jiin yaha.
Ti suni vaha ga ja nu na cundihi yɨhɨ un ti caji yo.
Ti suni siahan cuu ja nɨnɨ cuu ja na caji yo ja vixi vasu ti uni vuelta ɨɨn semana, ti ja vaha ga cuu ndica un xi savaha ni ga nau ja caha tɨhlɨ ga ja cuu nuu canchucu yo, nanu tɨcua yujiña xi papaya xi melón.
Ti ja cuu suchi cuachi naa i, suni fuerza cuu ja na coho ɨɨn taza lechu vasu ti cuun vuelta ɨɨn semana.
Ti suni na caji i taca nau ndeyu ca yee yoho yɨvɨ ñahnu naa yo
Ti taca yucu cuii jiin taca nuu ja vixi caji yo un, na ndundoo vaha xnacan ti sa caji yo
i suni na nandaha yo naa yo taca hora quee yo staa naa yo.
Na casɨ vaha yo nuu quɨsɨ ndeyu yo nava tu quɨvɨcoyo chucun xi tɨcuañɨ nuu
Ti nu ñavaha yo tɨhlɨ ga xuhun, xi quihin yahu yo tɨhlɨ ga nu saha yo jniñu, ti vaha ga ja na cuaha yo ɨɨn ɨɨn vasu lechu nuu sehe yo taca quɨvɨ, ti suni na cuaha yo ti ɨɨn coho cuñu nuu sehe yo, vasu savaha ni ga cuñu, cuñu chuun xi cuñu quɨnɨ, xi cuñu xndɨquɨ, xi ndɨvɨ jiin ɨɨn ja vixi taca quɨvɨ.
Taca ja yoso nuu tutu jaha vaha ja na coo ga fuerza yɨquɨ cuñu yo nuu canchucu ɨɨn ɨɨn yo naa yo.
Cuchara Cuajniñu Yo
Iyo uu nuu cuhva cuchara cuajniñu yo, iyo cuchara ja caji yo sopa ti iyo ɨnga cuchara cuachi.
Nu nuu tutu un cahan ɨɨn cucharada xi ɨɨn cucharadita ti cuhva yucan cuajniñu yo undi na chitu vaha.
Nu nau ja na chicuaha yo ja saha yo pan xi ja saha yo pastel,
co yucan cuajniñu maa cuhva jican nuu tutu yo nava na cuu cuhva ndaa, ni tu scaa yo ni tu scuun yo cuhva yo.
Cuhva Taza Cuajniñu Yo
Iyo jiña taza cuajniñu yo ja cuu cuhva saha yo ndeyu.
Nu na chitu ndɨɨ taza un ti yucan cuu ɨɨn taza, (savaha ni ga nu ndoo cuni yo chicuaha yo),
ti nu ñuhun sava taza un xi iyo ɨɨn raya sava taza un, ti yucan cuu cuhva sava taza, ti nu iyo cuun raya chii taza un,
ti ndɨ ɨɨn ndɨ ɨɨn raya cuachi un cuu ɨɨn cuarto ti yucan cuu cuhva ɨɨn cuarto taza.
Nasa Modo Scasun Yo Pastel
Iyo ɨɨn modo vii xaan ja tu yɨɨ scasun yo pan vixi caji yo ja nani pastel.
Ja tu ca ñavaha yo horno vaha co nu iyo ɨɨn sartén ti jiin yucan ni cuu scasun yo savaha ni ga nuu pan vixi ja cuni saha yo.
Nu ja ni ndɨhɨ ni satuhva ra yujña pan un, ti quihin ra ɨɨn sartén ti snchaa ra xahan xi aceite ti chuhun ra yujña pan un.
Na casi ra yuhu.
Yucan na ti ja iyo tuhva ra ɨɨn jiyo nuu ñuhun ti chusndee ra sartén ra nuu jiyo un ti cuee ni na quɨhɨ ñuhun.
Yucan ti jiin ɨɨn cuchara tava ra jacu tɨcua ñuhun ti chucu ra sɨquɨ tapa ja ndihyu yuhu sartén un.
Yucan cuu ja na casun unuu pan un, ñana ti cundatu ra sava hora ti sa chajiyo ra sartén un ti ja ni cuu nacoo pan caji yo naa yo.
Ti jiin modo jaha scasun yo savaha ni ga nuu pastel ja cuni yo.
Pastel Jiin Naranja
Sacanuu yo ini ɨɨn taza cahnu:
Ti cundatu yo tɨhlɨ.
Yucan ti sacanuu yo ini inga taza cahnu:
Ti nuu inga taza cahnu sijin yo:
Yucan ti vaha vaha sacanuu yo taca un.
Co tu chajnahan yo nducha naranja un jiin azucar un chi snacan na scasun yo pastel un, nu ni tava ni yo pastel un ini horno
ti luego chuhun yo nducha naranja un jiin azucar un siquɨ ti ni cuu nacoo ni.
ti nu tu ti cuu cuajniñu yo nducha
taza ndica ni cundihi
Na chajnahan yo ja ñuhun chii ndɨnduu taza un ti vaha vaha sacanuu yo.
Nu ni cuu un ti quihin yo tɨhlɨ xahan xi aceite ti snchaa yo ini ɨɨn molde xi ɨɨn sartén lulu ti chuhun yo pastel un na casun.
Yucan ti sacanuu yo yuchi un jiin taca ga nuu yucan.
Yucan na ti snchaa yo xahan xi aceite ini ɨɨn molde xi ɨɨn sartén lulu ti chuhun yo pastel un na casun.
Taca un sacanuu yo
Xnchaa yo xahan ini ɨɨn sartén ti yucan chuhun yo.
Yucan na ti saha yo cuenta rebanada cuachi cuun manzana ti chuhun yo sɨquɨ pastel un ti chunde yo horno nanu yoso nuu página 12.
Sacanuu yo yuchi un jiin yuchi royal ja cuu horno jiin azúcar un jiin ñɨi.
Chuhun yo nducha un jiin ndɨvɨ un, yucan na ti sacanuu vaha yo.
Xnchaa yo xahan ini ɨɨn sartén ti chuhun yo ti chunde yo ini horno ja na casun nanu yoso nuu página 12.
Pan Nuni
taza yujña nunijaha
Sacanuu yo yujña jiin xahan xi aceite
ti chunde yo ndɨvɨ un nuu ti sacanuu yo.
Yucan na ti chuhun yo taca ga ja cumani ti sacanuu yo.
Yucan na ti chuhun yo ini ɨɨn sartén
ti chuxndee yo nuu jiyo nanu yoso nuu página 12.
Sacanuu yo yuchi un jiin yuchi cuu horno un jiin ñɨɨ.
Yucan na ti sacanuu yo un jiin xahan xi aceite jiin lechu un xi nducha.
Yucan ti xnchaa yo xahan ini ɨɨn sartén ti chuxndee yo nuu ñuhun ja na saa
Ti yucan na ti chuhun yo tɨhlɨ yuchi ni sacanuu un ini sartén un ja na nduhva undi na cu cuaan ɨɨn lado.
Na ja ni cu cuan, yucan na ti xndeocava yo.
Casɨ yo yuhu sartén un ti nuu ni nuu ni scanda yo. Ti ja ni cuu pan cuachi un, ndehe yo nu ja ni chihyo, nu ja ni chihyo ni ti chajiyo sartén un nuu ñuhun ti ni cuu nacoo ni.
Pan Jiin Levadura
Co ja saha yo pan jiin levadura nandɨhɨ yo ɨɨn horno cahnu,
ti na cachi ri nau ndajniñu nandɨhɨ yo.
Nducu yo:
Yucan ti na chonde yo yujña un ini quɨsɨ cahnu un ti cuaca yo tɨhlɨ xahan xi aceite sɨquɨ ti casi yo ɨɨn sahma yu quɨsɨ un ti cundatu yo yajni 2 hora sa na jino.
tɨnana cuaha nucuu
yujnu cuachi orégano
Snduhva yo fideo un nuu xahan undi na casun
yucan ti sndihi yo tɨnana un jiin ajo jiin ndɨquɨn ti snduhva yo.
Yucan ti chuhun yo ɨɨn litro nducha jiin ñɨɨ nuu nduchaha un ti na naquɨtɨ
nu ni naquɨtɨ nduchaha un ti na chuhun tucu yo fideo un jiin ɨɨn numa orégano,
ti na quɨtɨ maa undi na chihyo fideo un.
Nducha Minu Chuun
yaha nasa cuni maa yo
ñɨɨ nasa cuni maa yo
Yucan ti sndihi yo ndɨquɨn ajo. Suni tɨnana jiin yaha ti chuhun yo nuu nducha minu un.
Ti nu cuni yo ti chuhun yo sava taza arroz jiin ɨɨn cucharada consomé de pollo.
Ti na quɨtɨ nducha minu un ja cuu ɨɨn hora ti ja ni cuu nacoo.
tɨcuɨtɨ nucuu
ñɨɨ jiin pimienta nasa cuni maa yo
Scuii yo sɨquɨ tɨcuɨtɨ un ti sacuachi yo cuenta tira cuachi.
Sacuachi yo ndɨquɨn un ti chajnahan yo jiin tɨcuɨtɨ un ti chuhun yo nducha nuu ti chunde yo nuu ñuhun na quɨtɨ.
Cuando las papas estén suaves, y se hayan desbaratado un poco, añada algo de leche si así lo desea.
Yucan na sa chuhun yo ñɨɨ un jiin pimienta nasa cuni maa yo ja na cu asun caji yo.
Scuii yo naña un ti saha yo cuun pedasu.
Chuhun yo nuu nducha ñɨɨ un ti squɨtɨ yo.
Xndihi yo taca ga ja sacanuu jiin un ti sacanuu vaha yo
Yucan na ti chuhun yo nuu naña un ti nasquɨtɨ yo undi na chihyo vaha.
staa cuenta tira cuachi
cucharada ndɨquɨ ni cuu cuachi
yaha poblano ni tau,cahncha sava yo cuenta tira cuachi 
taza tinana ni cundihi
jnuhun aju ni cundihi
Xnduhva yo staa un nuu xahan quɨtɨ
Yucan na ti xnduhva yo ndɨquɨn jiin aju nuu 4 cucharada xahan xi aceite.
Nuu yucan chuhun yo tɨnana ni cundihi un na nduhva ɨɨn nundaa.
Yucan na ti nachuhun yo nducha ñuhun consomé de pollo un jiin minu, staya yo ñuhun ti nava na quɨtɨ cuee maa ti 10 minuto.
Nuu yucan chuhun yo pedasu yaha un.
Chuhun yo staa ni nduhva un ini coho ti sɨquɨ un chuhun yo nchaminu un ti caji yo.
staa
Sacuachi yo staa un cuenta cuadrito ti scasun yo nuu xahan, yucan na ti chajiyo yo.
Ti sacuachi yo ajo jiin ndɨquɨn ti chuhun yo nuu xahan un na nduhva.
Yucan ti sndihi yo tɨnana jiin ñɨɨ jiin yaha jiin mino ti chuhun yo nuu tɨjahan yo.
Ti na chuhun tucu yo staa ni casun un
Yucan ti ñuu yo ñuu yo undi na cuhva nduchaha un.
Ti na sacanuu yo jiin nducha minu chuun xi savaha ni ga.
staa ni nduhva nuu xahan
ndɨvɨ ni nduhva nuu xahan
Sacuachi yo tɨnana un jiin ndɨquɨn
Chuhun yo ɨɨn cucharada xahan un ini ɨɨn sartén.
Nu ja ni saa vaha ti nuu un chuhun yo pedasu yaha un na nduhva tɨhlɨ.
Nuu un chuhun yo tɨnana un jiin ndɨquɨn un na jahan ñɨɨ chi nasa cuni maa yo.
Chucu yo staa ɨɨn yuhu coho cahnu ti nuu un chucu yo ndɨvɨ.
Yucan na ti coso yo nduchaha nihni un nuu ti caji yo.
Xnacan xnduhva yo col un nuu xahan xi aceite undi nu cuan cuu cuaan tɨhlɨ.
Yucan na ti sa chuhun yo nducha jiin nɨɨ.
Na cuasun lechu un ini ɨɨn quɨsɨ yucan na sa chuhun yo col un jiin nɨɨ,
Xnduhva yo ndɨquɨn un nuu aceɨte xi xahan, chuhun yo suni yɨquɨn ni cucuachi un jiin yaha un.
Yucan na ti chuhun yo tɨhlɨ maizena un nuu jiin consomé un, ñuu ni yo ñuu ni yo nava tu cuu tɨluu.
tɨchɨ ni jichi vaha
cucharada nducha tɨcua iya (cuu iyo)
Scuii yo tɨchɨ un, sacanuu yo jiin tɨnana un ti xndihi yo.
Xndidhi yo ndɨquɨn un jiin yaha ti sacanuu yo.
Chuhun yo nducha tɨcua iya un nu iyo
Sacanuu vaha yo undi na sacanuu vaha ti caji yo.
Ndica Vixi
Xnchaa yo xahan xi aceite ini ɨɨn sartén xi tɨjahan,
chuhun yo ndica un ini,
yucan na ti sacanuu yo xahan un xi aceite jiin panela xi azúcar jiin nducha. Yucan na ti sa chuhun yo un sɨquɨ ndica un, 
Undi sacanuu ndɨhɨ yo taca un ti chuhun yo ini ɨɨn sartén xi quɨsɨ
asɨ vaha yo yuhu ti na cunde maa quɨtɨ undi na chihyo vaha zanahoria un ti sa caji yo.
Snacan squɨtɨ yo azúcar un jiin canela, jiin ɨɨn litro nducha un,
co nɨ quɨtɨ un ti sandoo yo mango un.
Nasa Sichi Yo Ndica
Nu cuni yo sichi yo ndica co na cuchi vaha.
Co tu scuii yo sɨquɨ.
Chucu yo ndica un nuu ndii ja cuu 4 xi 5 quɨvɨ.
Ndehe yo ja tu ndaji ndica un.
Na cuaha i quiji siqui ja cunduu ti jacua nasavaha yo nuu ichi.
Taca un saca nuu yo ti chuxndee yo nuu ñuhun na quɨtɨ cuee undi na ichi nducha ti ni cuu ni.
Cuee na quɨhɨ ñuhun, ti na snduhva yo arroz nuu xahan un ti ñuu yo ñuu yo arroz un undi na casun vaha.
Yucan na ti sacuachi yo ndɨquɨn jiin ajo ti chuhun yo nuu arroz un suni chuhun yo tɨnana un.
Chihi yo arroz un jiin nducha,
chuhun yo canela jiin azúcar.
Nu ja ni chihyo arroz yucan na ti sacanuu yo jiin lechu.
Chajiyo yo nuu ñuhun ti chuhun yo co nihni nihni ni caji yo.
Chuhun yo arroz, canela jiin panela xi azúcar un nuu lechu un na chihyo.
Nuu nducha quɨtɨ un chuhun yo ñɨɨ jiin avena.
Chunde yo na quɨtɨ ti uu xi uhun minuto co ñuu yo ja tu jnɨɨ.
Jista yo nuu ñuhun un tɨ casɨ yo yuhu na cundichi ti uhun minuto.
Sacanuu yo panela un jiin maizena, ñɨɨ jiin nido.
Chuhun yo ndɨvɨ un jiin nducha, yucan na ti sacanuu vaha yo taca un.
Chuhun yo ini ɨɨn sartén ti chunde yo nuu ñuhun na quɨtɨ cuee
