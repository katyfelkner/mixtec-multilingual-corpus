Quɨtɨ
Nu quihin yo ñucohyo, yucan cuni yo ja iyo cuaha quɨtɨ ca yɨndihyu nuu nani PARQUE ZOOLOGICO,
ti vecoyo quɨtɨ yucan ichi ɨnga nación; ni chacoyo yucan ja na cuni yɨvɨ nasa canda tɨ.
Na ndehe yo nuu tutu lulu jaha, ti jaha cuni yo jacuu quɨtɨ ca yɨndihyu nuu Parque Zoológico Chapultepec.
Cahnu xaan tɨ. Ti cuɨtɨ suhma tɨ.
Nani xaan jniñu tɨ
Ti jin yukan jacha tɨ chii ñuhu.
Cocon xaan ixi tɨ.
Iyo ja jnuu xi café.
Quɨtɨ cuachi ja iyo yuku vijin.
Squɨyɨ tɨ ti quɨtɨ nahnu canda cuaan tɨ
Jajnaha ini tɨ cuisɨkɨ tɨ.
Cuu sucha tɨ.
Caa tɨ yujnu.
Yee tɨ nduxi ja vixi yoho yujnu icha jin lusu.
Ja cuu tiempu vijin ti quixi tɨ co tu yaji tɨ.
Ti tu caji tɨ undi ndoto tɨ nu ni sama tiempu.
Ti ca tahu quɨtɨ cuachi ja cuu tiempu vijin.
CUƗÑƗ
Cuɨñɨ cuu ɨɨn vilu cahnu xaan ga ja iyo.
Cunde tɨ jin ndɨcaha.
Iyo tɨ Africa ti iyo tɨ India.
Ti sɨquɨ ñɨɨ tɨ ñuhu raya jnuu jin raya cuan.
Nchaa tɨ yucu xaan.
Xndɨhɨ tɨ ɨɨn xndiqui nu uhun quɨvɨ nu jihi tɨ soco xi quɨtɨ ini tɨ ti jnɨɨ tɨ yɨvɨ.
Yɨhɨ cuu quɨtɨ xaan tondo ga ti ñama tɨ.
Uni cuiya nchaca tɨ sehe tɨ.
Xnaha tɨ quɨtɨ nducu tɨ ja cuchacu tɨ.
CARIBU
Ɨin isu iyo nuu vijin xaan
Nahnu tɨ
Nani tɨ caribú.
Cuu saha jniñu tɨ cuenta cuayu.
Tu jini tɨ ja vijin chi cocon xaan ixi tɨ.
Nani sɨhɨn tɨ ti tu jinu chii tɨ nuu yuhva nu iyo yuhva jacha ti nducu tɨ yucu iyo ichi chii.
Ti nahnu xaan ndɨquɨ tɨ.
Ca yaji yɨvɨ cuñu tɨ.
Ca saha sahma jin ñɨɨ tɨ.
Ca jihi yɨvɨ lechu tɨ.
Ni tahu tɨ Canadá ti kwahan tɨ ɨnga ñuu.
YƗHƗ
Iyo yɨhɨ jaha Francia, Italia, España, los Balcanes, Rusia, Asia, Canada, Estados Unidos, Alaska ti México.
Caa tɨ cuenta ina nahnu co xaan tɨ ti vivo tɨ.
Ca yacu taca tɨ jin sehe tɨ.
Ti ca cunde tɨ ca jahni tɨ ɨɨn xndɨquɨ.
Jica ca yacu tɨ.
Ca nducu tɨ ja caji tɨ
Ti yɨhɨ suni yaji tɨ iso, lusu, taca quɨtɨ ca jihi maa.
Suni jnɨɨ tɨ chaca nuu tu cunu ñuhu nducha.
Yuhu tɨ yɨvɨ ti nu ni yuhu tɨ xndoo tɨ sehe tɨ ti jinu tɨ.
Ti nu iin ni tuji xi ni jihi ti ti ca yaji jnaha ti.
Ti nde he ti ja cuu jacua.
LLAMA
Llama cuu ɨɨn quɨtɨ iyo nu yucu xaan ichi América del Sur.
Iyo quɨtɨ cuijin, quɨtɨ jnuu, quɨtɨ mecu, quɨtɨ pintu, ti cocon xaan ixi tɨ.
Jajniñu ja cuu suhma jin yoho.
"Ti quɨtɨ yɨɨ ca jajniñu da cuenta quɨtɨ carga chi jica tɨ nuu iyo ichi xaan nuu tu ca yaha ndevaha quɨtɨ. Ti nu vee xaan carga tɨ, nucava tɨ ti tu caa ga jica tɨ."
Nu ni quɨtɨ ini tɨ ti tɨvɨ sɨhɨ tɨ nuu yɨvɨ ni squɨtɨ ini tɨ un.
CANGURO
Canguro cuu ɨɨn quɨtɨ iyo Australia.
Cuɨtɨ ndaha tɨ ti nani sɨhɨn tɨ ti tronco suhma tɨ.
Iyo nasa nucoo tɨ jin suhma tɨ jin sɨhɨn tɨ.
Cuu ndava jica tɨ.
Nu jica cuee tɨ ndava tɨ uni metro ti nu jinu tɨ ndava tɨ iñu metro.
Nihi ga jinu tɨ ja cuu ina.
"Ti xini canguro caa cuenta xini iso chi nani soho tɨ."
Nu ni ca cacu sehe tɨ ndihi xaan tɨ cuenta tɨndacu.
Ca quɨvɨ tɨ ini bolsa nana tɨ ti yucan ca jahnu tɨ.
Canguro suni yaji tɨ icha.
CAMELLU
Camellu cuu ɨɨn quɨtɨ iyo Africa, Asia jin China
ɨɨn lugar nuu ichi xaan ñuhu.
"Cuun quɨvɨ saha tɨ jniñu ja tu caji tɨ ni tu coho tɨ."
Sɨquɨ tɨ savaha tɨ ja yaji tɨ. Iyo camellu iyo uu tɨhɨ sɨquɨ tɨ ti iyo quɨtɨ ɨɨn ni tɨhɨ iyo sɨquɨ tɨ.
Iyo camellu iyo uu tɨhɨ sɨquɨ tɨ ti iyo quɨtɨ ɨɨn ni tɨhɨ iyo sɨquɨ tɨ.
Jasɨ tɨ yuxijni tɨ ja tu quɨvɨ ñɨtɨ nu quee tachi.
Jacun jitɨ tɨ nu ca chaa da carga sɨquɨ tɨ.
Puede llevar como 275 kilos de carga.
Ti quɨtɨ ñaa xaan cuu camellu chi yaji tɨ savahaniga yucu.
Ti tu jini tɨ nu na saha daño ini tɨ.
Jin ixi tɨ cuu sahma jin brocha.
Ca jihi yɨvɨ lechu tɨ ti ca yaji cuñu tɨ.
CHIMPANCÉ
Chimpancé cuu ɨɨn quɨtɨ iyo Africa.
Cuni coo tɨ nanu caa yɨvɨ
Sucun tɨ, na ni ndaha tɨ ti tu suhma tɨ.
Nchaa tɨ xini yujnu.
Yucan saha tɨ taca tɨ nuu quixi tɨ
Cuu jica tɨ nu ñuhu.
Ti nu jica tɨ ti jica tɨ jin sɨhɨn tɨ jin ndaha tɨ.
Ti quɨtɨ vijin cuu tɨ co tu saha tɨ daño jin yɨvɨ.
Co xaan tondo tɨ nu na tuji tɨ.
Ti caña xaan tɨ chi yachi cutuhva tɨ ndoo jini tɨ.
Yee tɨ ndica yee ti taca ja vixi.
BUFALO
Ɨɨn ni cuu búfalo jin xndɨquɨ co nahnu ga tɨ ti xaan tondo tɨ.
"Nahnu xaan ndɨquɨ tɨ ti ca quijnaha tɨ jin ɨɨn elefante."
Iyo tɨ India, Europa, China, Egipto, Australia, Islas Filipinas jin Nueva Guinea.
Naha xaan quɨvɨ tɨ ini nducha tɨ tava tɨ nɨnɨ xini tɨ.
Yaji tɨ icha ti ɨɨn búfalo nchɨɨ jito tɨ quɨtɨ cuachi nu ca yee tɨ.
Ti búfalo suni cuu masu ti cuajniñu tɨ ja cutu tɨ ñuhu.
Ti iyo ɨɨn saa ndito tɨ nducu tɨ tɨndacu yaji tɨ nuu ñɨɨ tɨ.
Ti caxnuhu tɨ nuu tɨ nu baji ɨɨn contrariu tɨ.
NDƗCAHA
Ndɨсaha cuu ɨɨn quɨtɨ iyo Africa jin India.
Nu cuancuu uhun xi uxia cuiya quɨtɨ yɨɨ un ti sa jahnu ixi sucun tɨ.
Co quɨtɨ sɨhɨ chi tu.
Cani xaan suhma tɨ ti punta suhma tɨ cande ɨɨn pehlo ixi.
Ti cahnu xaan yuhu tɨ chi quɨvɨ ndɨhɨ ɨɨn xini yɨvɨ.
Ti quɨtɨ sɨhɨ tahu tɨ uu quɨtɨ cuachi.
Ti quɨtɨ nahnu un ca xnaha tɨ sehe tɨ nasa cahni tɨ quɨtɨ caji tɨ.
Chacu tɨ uxico cuiya.
Ti ndɨcaha chi cuxi xaan tɨ co tu iyo tɨ.
Quixi tɨ ja cuu nduu ti jacuaa jahni tɨ quɨtɨ caji tɨ.
HIPOPOTAMO
Hipopótamo cuu ɨɨn quɨtɨ iyo Africa.
Nahnu tɨ ti iyo uu nundaha ja cocon ñɨɨ tɨ.
Ti nahnu xaan xini tɨ yuhu tɨ jin jnuhu. tɨ.
Vasu cahnu maa tɨ co ndaha tɨ jin sɨhɨn tɨ chi cuachi xaan.
Suni soho tɨ jin nduchi tɨ cuachi.
Nduu quixi tɨ ini nducha.
"Jasɨ tɨ yuxijni tɨ jin soho tɨ ja tu quɨvɨ nducha."
Iyo ni nasa tava ti yuxijni tɨ fuera.
Ti ja cuaa quee tɨ yaji tɨ icha.
LEOPARDO
Leopardo cuu ɨɨn quɨtɨ iyo Africa jin Asia.
Tu cahnu xaan tɨ.
Iyo ɨɨn metro saba ja cani tɨ.
i suhma tɨ cuu ja cani.
Caa mecu tɨ.
Ti tu cuni ndevaha yo tɨ chi yucu.
Yahu xaan nchaa ñɨɨ tɨ.
Ti leopardo caa tɨ xini yujnu ti jica tɨ nuu ñuhu.
Jahni ti isu, chelu, quɨnɨ, suchi cuachi ti suni iyo nasa jahni tɨ yɨvɨ ñahnu.
CEBRA
Cebra nani ɨɨn quɨtɨ unuu jin cuayu, co sɨɨn color tɨ.
"Ñuhu raya jnuu jin raya cuijin sɨquɨtɨ."
i tu ixi suhma tɨ undi punta ni iin ɨɨn tɨhlɨ.
Cuachi sɨhɨn tɨ cuenta sɨhɨn burru.
Jajniñu tɨ cuenta cuayu co tu cuu masu vaha tɨ.
Yɨvɨ iyo nuu iyo cebra un ca yee cuñu tɨ ti jin ñɨɨ tɨ ca saha ndijña jin bolsa.
Iyo tɨ Africa,
vijna tu caa iyo cuaha tɨ chi ca jahni xaan yɨvɨ tɨ.
RINOCERONTE
Rinoceronte cuu ɨɨn quɨtɨ iyo Africa jin Asia.
Iyo ɨɨn metro sava ja sucun tɨ.
"Cahnu xaan tɨ ti vee tɨ."
Cocon xaan nɨɨ tɨ ti yaxin sucun tɨ.
Yuhu tɨ iyo ɨɨn ndɨquɨ ja canaa tɨ jin ti jahncha tɨ yujnu cuachi.
Iyo tɨ nuu iyo xaan nducha.
Yaji tɨ icha jin ja vixi.
Ti cocon xaan ñɨɨ tɨ chi tu yaha bala chii nu cahni yɨvɨ tɨ ca jajniñu bala ɨnga caa.
Ti ɨɨn rinoceronte chacu tɨ uu xico uxi cuiya.
Jirafa
Jirafa cuu ɨɨn quɨtɨ iyo Africa nuu nihni xaan.
Tu jihi xaan tɨ nducha.
Sucun xan tɨ ti cani sucun tɨ.
Ca iin xiin nduchi tɨ, cuu ndehe tɨ ichi nuu tɨ ti ndehe tɨ ichi jata tɨ.
Tu cuu jnɨɨ ndevaha yɨvɨ tɨ.
Cha ca cuni jnɨɨ tɨ ca yoso cuayu ti ca jaha xeyu sɨhɨn tɨ nu jinu tɨ.
Iyo sava metro ja cani yaa tɨ ti nihi tɨ ndaha yujnu vasu sucun xaan iin.
Ti jirafa tu yaji tɨ icha iyo nuu ñuhu.
Elefante
Elefante cuu ɨɨn quɨtɨ cahnu xaan ga ja iyo nuu ñuhu ichi.
Iyo uni mil uu ciento kilo ja vee tɨ.
Ti tɨhlɨ ni ga cumani ti cuu cuun metro ja sucun tɨ.
Cani xaan yuxijni tɨ ti nihi.
Jin yucan jnɨɨ ti ja yaji tɨ ti jnaa tɨ yuhu tɨ.
Iyo uu jnuhu xaan tɨ ti jin yucan canaa tɨ.
Yahu xaan nchaa jnuhu xaan tɨ.
Cuyahu ja uni mil ɨɨn jnuhu tɨ.
Vasu tu cuu ndee vaha tɨ co jini soho tɨ xi jista tɨ xico.
Cu masu tɨ ja coso yo tɨ jin ja saha tɨ jniñu.
Chacu tɨ ɨɨn ciento oco cuiya ti tu naa ini tɨ ndoo jnaha tɨ.
Vasu nasaa tiempu ni ndo ho tɨ.
Nu ni ndejnaha tɨ jin yɨvɨ ni xndoho tɨ ti cahni tɨ.
"Iyo tɨ Africa, Asia, la India jin Birmania."
Nuu taca yucu iyo nɨɨ ñuhu México iyo tɨjnɨ nuu quɨtɨ.
Nuu sava ga tutu jaha xnaha jacuu quɨtɨ iyo nuu ñuhu México.
Lince
Lince cuu ɨɨn quɨtɨ iyo Tibet jin Norte América.
Ɨɨn ni cuu tɨ jin vilu.
Co lulu xaan suhma tɨ ti pachoo sɨquɨ tɨ co yahu nchaa ñɨɨ tɨ.
Suni xaan tɨ.
u cuni tɨ jnɨɨ tɨ ɨɨn quɨtɨ quejaha ni tɨ caxaan tɨ.
Ti caxaan tɨ nu cuni tɨ jnɨɨ tɨ ɨɨn cuañu, rɨɨ, ndixihyu, lusu xi ɨɨn saa.
Ti iyo nasa nucava tɨ, nu ni yaha yajni ɨɨn quɨtɨ nuu tɨ ti jnɨɨ tɨ ja caji tɨ.
Jaguar
Iyo uu sɨvɨ jaguar.
Suni nani tɨ pantera.
Iyo tɨ América del Sur.
Caa tɨ cuenta ɨɨn vilu cahnu.
Ti yee tɨ cuayu, rɨɨ jin tɨndacu iyo chi yujnu tehyu.
"Yuhu tɨ yɨvɨ co nu chindicun yo tɨ suni nduxaan tɨ."
Chɨhɨn
Iyo chƗhƗn nɨɨ América.
Caa jnuu tɨ ti sɨquɨ tɨ iyo uu raya cuijin.
Yee tɨ tɨndacu, tɨcaa, langosta, lusu, ndɨvɨ jin saa.
Tu caa tɨ yujnu.
Nu iyo ɨɨn quɨtɨ jnɨɨ tɨ xi yuhu tɨ ti nama tɨ maa tɨ jin sɨhɨn tɨ ti ndocani tɨ suhma tɨ.
Nu tu cuxio quɨtɨ ni jnɨɨ tɨ un ti joso tɨ ɨɨn nducha jatu xaan ja han nuu tɨ.
Ti jaa uni metro jica joso tɨ.
Jaco
Iyo jaco nɨɨ América.
Suni nani tɨ jarigueya.
Caa mecu tɨ ti cocon xaan ixi sɨquɨ tɨ co suhma tɨ tu iin ixi.
Iyo cuun xico centimetro ja cani tɨ nɨɨ jin suhma tɨ.
Jito tɨ cuenta choto co cani ga nuu tɨ.
Caa tɨ xini yujnu.
Yaji tɨ chuun ndɨvɨ jin ja vixi.
Quee tɨ yaji tɨ ja cuaa ti nduu quixi tɨ yau yujnu xi chi ñuhu.
Nu iyo ɨɨn quɨtɨ xi yɨvɨ jnɨɨ tɨ saha tɨ ja jihi tɨ jasɨ tɨ nduchi tɨ ti chunde tɨ xini tɨ tɨcuɨ sɨhɨn tɨ.
Ca cacu xiahun quɨtɨ cuachi.
Ca jihi sava tɨ ti sava tɨ ca chacu.
Iyo ɨɨn bolsa chii nana tɨ ti yucan ca ñuhun tɨ uu yoo ti saa ca quee tɨ.
Ti jin sɨquɨ tɨ ndiso ti jaco cuachi ti ca yɨjnɨɨ tɨ suhma tɨ.
Cuatrojillo
Cuatrojillo cuu ɨɨn quɨtɨ iyo nɨɨ cahnu co tu iyo xan tɨ Australia.
Iyo uxi uu pulgada ja cani tɨ co suhma tɨ cuu ja cani xaan ga ti pachoo.
Yaji tɨ lusu jin lɨɨ.
Quɨtɨ iyo nuu vijin chi cuijin ñɨɨ tɨ ti suni yahu nchaa.
Tɨcuchi
Ɨɨni cuni coo tɨcuchi jin saa.
Cuu ndava tɨ co tu jacan tɨ ndɨvɨ.
Nu ni ca cacu quɨtɨ cuachi, ti nana tɨ nu ni ndava tɨ ndiso tɨ quɨtɨ un pechu tɨ.
Quixi xaan tɨ.
Cuun ni hora ndito tɨ jacua.
Ti cuɨñɨ xaan ndehe tɨ.
Ja quixi tɨ ja cuu nduu ti jata ca ndee tɨ xini tɨ co nuu ñaa.
Ti tɨcuchi suni cu masu tɨ co uhu xaan nuu yeyɨhɨ tɨ.
Savaha ni ga nuu iyo tɨ.
Brazofuerte
Iyo oso hormiguero ja suni nani tɨ brazofuerte quejaha iyo tɨ Guatemala cuaha undi América del Sur.
Sɨɨn xaan canda quɨtɨ iyo México.
Oso hormiguero ja iyo México iyo ɨɨn metro sava ja cani tɨ.
Cani yuhu tɨ ti ñuhu tɨ suhma tɨ.
Iyo nasa jica tɨ nuu ñuhu co jica ga tɨ xini yujnu.
Yaji tɨ choco, comejen jin ndoo.
Tu iyo jnuhu tɨ co cani xaan yaa tɨ ti squɨvɨ tɨ yau choco ti yucan yaji tɨ.
Nahnu xaan jniñu tɨ.
Tahu tɨ ndoo jin jniñu tɨ ti jin yuhu tɨ tɨhvɨ tɨ nduxi.
Isu
Taca ni lugar iyo isu.
Iyo tɨ Asia, Europa, Africa, China, Japón, Islas Filipinas, México, América del Sur, Borneo, Canadá jin Estados Unidos.
Iyo tɨjnɨ nuu isu, quɨtɨ iyo México chi cuachi tɨ.
Isu cuu ɨɨn quɨtɨ nihi ga jinu.
"Tu iyo ndɨquɨ tɨ nu cuachi co nu ni cuu nahnu tɨ ti caña ndɨquɨ tɨ."
YƗYƗ
Iyo yɨyɨ taca nuu nihni.
Ca cacu uu xi cuun quɨtɨ cuachi.
Quɨtɨ iyo América del Sur canda cuan jnuu tɨ.
Ti quɨtɨ iyo Estados Unidos jin Canadá, chi canda cuijin yuhu tɨ.
Yuhu tɨ jin suhma tɨ nani.
Ti tu jica ɨɨn ni tɨ chi cuaha tɨ ca jica.
Yee tɨ saa tɨndacu, coo, ndica, jin papaya.
Ja cuaa quixi tɨ ti nduu nducu tɨ ja caji tɨ ti yɨyɨ suni ca nchaca yɨvɨ tɨ.
Coo yuchi nahnu
Coo yuchi ja iyo Africa iyo iñu metro ja cani tɨ.
Ti quɨtɨ iyo América, China, Asia jin Australia cuachi ga tɨ.
Nchaa tɨ ini nducha ti nu ca tuhva xndɨquɨ, cuayu ca jihi tɨ nducha, jnii ti yuhu tɨ ti jista tɨ quɨtɨ ini nducha ti yucan ca jihi tɨ.
Yaji tɨ ina jin yɨvɨ.
Jajnaha ini tɨ caji tɨ cuñu tehyu.
Quee tɨ nuu nducha ti jiconuu tɨ nuu ñɨtɨ, yucan jacan quɨtɨ sɨhɨ un ndɨvɨ tɨ ti xndoo ti yucan ca tahu quɨtɨ cuachi un ti ca ndɨvɨ tɨ ini nducha yucan ca jahnu tɨ.
Ti ca nducu maa tɨ ja caji tɨ.
Tusa
Tusa suni iyo tɨ taca ni lugar, co Africa jin América del Sur cuu nuu tu iyo xaan tɨ.
Cuachi tɨ co vita xaan ñɨɨ tɨ.
Cani yuhu tɨ ti cahnu.
Nahnu ndaha tɨ ti cuachi xini ndaha tɨ.
Jin ndaha tɨ jin yuhu tɨ jacha tɨ chi ñuhu.
Yucan nducu tɨ tɨndacu xi yoho yujnu yaji tɨ.
Xndaa tɨ jayaca sɨquɨ tɨ nava tu caa ndijin sɨquɨ tɨ.
Musaraña
Uunuu musaraña jin lusu. 
Cani yuhu tɨ, ti cuachi nduchi tɨ jin ndaha tɨ, nani ixi yuhu tɨ ti xaan jnuhu tɨ.
Iyo tɨ Estados Unidos, América del Sur jin Europa.
Ti musaraña chi jihi ni ga tɨ soco.
Yacu tɨ nduu ñuu nducu tɨ ja caji tɨ chii ndavijin xi yoho yujnu.
Yaji tɨ tɨndacu, lusu jin icha.
Saha tɨ yau chii ñuhu ti yucan nchaa tɨ.
Ti nu iyo ɨɨn quɨtɨ cuni jnɨɨ tɨ ti joso tɨ ɨɨn nducha xico xaan jahan ja na cuxio tɨ.
Suni xaan tɨ ti jahni tɨ ɨɨn lusu vasu cahnu ga ja cuu maa tɨ.
Maha
Maha suni iyo tɨ nɨɨ América.
Cuachi tɨ co nani suhma tɨ.
Sava jnuu ti sara xquɨvɨ ixi tɨ.
Cani yuhu tɨ.
Ti jnuu nuu tɨ jito tɨ cuenta tɨjnuu.
Tɨndɨ tɨ ini nducha ti vaha sucha tɨ.
Yaji tɨ sahva, ndɨvɨ, coo, ja vixi jin nɨñɨ.
Jiconnu tɨ ja cuaa ti nduu quixi tɨ nuu mdaha yujnu.
Iyo lugar vijin xaan ti nu ni quejaha saha vijin ti quɨvɨ tɨ chi yau yujnu.
Yucan yɨndihyu tɨ undi marzu sa quee tɨ jiconuu tucu tɨ.
Cuañu
Cuañu cuu tin quiti iyo yucu.
Iyo tɨ nuu nihni ti iyo tɨ yucu vijin.
Yaji tɨ chɨhngɨ yaji tɨ taca ndehe iyo xini yujnu jin ndɨxɨ.
Iyo uu nuu cuañu.
Iyo ɨɨn quɨtɨ mecu ti nchaa yɨquɨ jica tɨ.
Ti iyo ɨɨn quɨtɨ jnuu ca tahu uu jnaha tɨ.
Saha tɨ taca tɨ xini yujnu ti yucan ca jahnu quɨtɨ cuachi un.
Asun xaan yajin cuñu tɨ ti ca jahni xaan yɨvɨ tɨ. 
Quɨnɨ Yucu
Quɨnɨ yucu cuu ɨɨn quɨtɨ caa nanu caa quɨnɨ tata co xaan tɨ.
Tu jica mahɨɨn tɨ chi nɨnɨ ca jica tɨjnɨ ti.
Sava jnuu ti sava cuijin ixi tɨ.
Cuɨtɨ suhma tɨ ti sɨhɨ tɨ cuenta sɨhɨn quɨnɨ tata.
Nu cuun xaan sau ti ca quee tɨ yucu ti tahu tɨ sehe tɨ nuu ɨɨn loma.
Yajɨ tɨ icha jin yoho yujnu.
Suni jacha tɨ chii ñuhu nducu tɨ tɨndacu jin ñahmu yaji tɨ, ti xaan tondo tɨ nu na nduxaan tɨ.
Ñaña Inu
Ñaña iñu cuu ɨɨn quɨtɨ iyo Europa, Asia, Africa jin América.
Cahnu tɨ ti cuɨtɨ suhma tɨ.
Ti iyo uni nundaha nani ɨɨn iñu iin sɨquɨ tɨ.
Nu iyo ɨɨn quɨtɨ canaa jin tɨ ti so quɨsɨ tɨ suhma tɨ.
Ti ndava iñu tɨ un ti quɨvɨ chii quɨtɨ canaa jin tɨ.
Ti ñaa tɨ chi cuee xaan jica tɨ.
Iyo quɨtɨ ca caa yujnu.
Ti ja cuu nduu ca quɨvɨ tɨ chi ñuhu xi chi yuu yucan quixi tɨ ti ja cuaa ca nducu tɨ ja caji tɨ.
Yakuin
Iyo cuaha yacuin nɨɨ América, nuu tu saha vijin nanu estado de Guerrero, Oaxaca jin Chiapas.
Iyo ɨɨn yɨquɨ ndava xaan sɨquɨ tɨ.
Cuachi ndaha tɨ co nihi ga jinu tɨ ja cuu ɨɨn yɨvɨ.
"Nu na yuhu tɨ, nduu tɨluu tɨ ti ndɨvɨ tɨ chi yɨquɨ tɨ ti tu cuu nasa jnɨɨ yo tɨ."
a cuu nduu ndɨvɨ tɨ Fin yau chi ñuhu xi chi yuu ti yucan quixi ti.
Nu iyo vico nuhu xi ja cuaa ti quee ti nducu tɨ ja caji tɨ.
Yaji tɨ chucun, tɨndasa, choco, coo cuachi, ndɨleya, ndɨvɨ, saa cuachi jin yoho yujnu.
Foca
Foca cuu ɨɨn quɨtɨ iyo Asia, México jin Estados Unidos.
Ca sucha tɨ ini nducha ti suni jica tɨ nuu ñuhu ichi.
Tu iyo sɨhɨn tɨ co iyo ndaha tɨ ti nu jica tɨ nuu ñuhu ichi.
Ti tu cuu caca vaha tɨ.
Cuachi soho tɨ ti nahnu nduchi tɨ.
Lɨɨ sɨquɨ ñɨɨ tɨ ti yahu xaan nchaa.
Xahan tɨ suni yahu nchaa.
Yaji tɨ chaca cuachi, yaji tɨ taca quɨtɨ nducha.
