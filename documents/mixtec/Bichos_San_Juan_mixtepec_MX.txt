Tintoo savi
Yee in tintoo kiti nani, tintoo savi.
Nchisotiseꞌe tinuu inpainyaa.
Cha ta taꞌvi seꞌe ti ra
ntaskaa ti ña sata ti.
chaa nchuꞌa ti kue seꞌe ti,
vari kuu ti in nana vaꞌa.
Cha ñuu yu ra tsinu ini na
ña tintoo savi ka ra váꞌa kaꞌnu ti
vari tatu nakaꞌno ti ra,
kuu kaꞌni savi yo.
Ñoꞌo kuu ña tsinu ini na ñuu nuu yee yu yoꞌo
Kue chuxa 
Kachi na ña ñuu yu yoꞌo
ta yaꞌa in chuxa nuu ko
vatsi tuntoꞌo nuu ko
Cha saani kachi na
ña kuneꞌe ko xuꞌun
Ñoꞌo kuu ña ntakani na.
¿A tsini kueni chanu vaꞌa kue tiin ntiꞌi tsaꞌa chuxa ka?
Vari ta kuyachi initsi, kunia kaꞌnia ti,
sara kinchaati tsaꞌa ti skana ti nui.
Cha kitsáá tsaꞌa ti kanta mii
sara itsi ka yuꞌi naa so inia nchiꞌi tsaꞌa ka,
sara in mituꞌun kanta chuxa tsaꞌni ti itsi ka.
