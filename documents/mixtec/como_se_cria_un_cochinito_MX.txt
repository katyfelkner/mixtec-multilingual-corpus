Jácuna yo cóchí
Ivi yoo cóchí loho naxeen e ri. Já nacasáhá iu sáhan i nuni sáxí ri.
Tá naxinu rí oco quivi rí livi chá cáa rí. Sa̱ cáhnu va̱ha rí.
Já sáha̱n i̱ nu̱ni̱ sáxí ri̱.
Tá na̱xi̱nu rí uni̱ yoo java já na̱tavá i̱ ndi̱vi̱ rí. Já na̱casáhá sáha̱n i̱ nuni̱ sáxí ri̱. In litro sáxí rí naha in litro ca̱xi̱vi̱ in litro sa̱hini
Já na̱casáhá livi chá cáa rí. Tá na̱ndihi na̱xi̱nu rí u̱hu̱n yo̱o̱ o̱co̱ qui̱vi̱ já na̱sahní i̱ ri̱.
Na̱cana i̱ ñájíhí i̱. Na̱chindeé ñá ye̱he̱.
a̱cató nde̱ sa̱ha̱ rí. Na̱cató nde̱ ndáha̱ rí. Já na̱cuun nde̱ rí nu̱ ñúhu̱.
Na̱tiin i̱ yúchu̱ na̱cata̱vi̱ ji̱co̱ rí. Já na̱xi̱hi̱ va rí. Na̱xi̱ta cua̱ha̱ chá ni̱i̱ ri̱.
Já na̱chinúu i̱ in qui̱ji yáve̱ núhu̱. Na̱jája̱a i̱ ti̱cui̱í. Já na̱casáhá cáchíín vií chá nde̱ íji̱ rí. Vií chá na̱cachíín nde̱ rí. Vií chá ndaja vií nde̱ ri̱. Tá na̱ndihi já natiin ndíví nde̱ ri̱. Na̱chinúu nde̱ ri̱ nu̱ mesa.
Já na̱chinúu i̱ ti̱sa̱ha̱n yáve̱ núhu̱. Já na̱casáhá cáju̱n chirúní. Tá na̱ndihi na̱ca̱ju̱n chirúní na̱cana cua̱ha̱ chá ja̱ha̱n rí. Na̱cana i̱vi̱ látá java ja̱ha̱n. 
Jári cu̱ñu va va̱ha chá. Ja̱ha̱n a. Na̱cana o̱co̱ sa̱hu̱n u̱ni̱ kilo java xi̱hi̱n cu̱ñu cóchí loho.
