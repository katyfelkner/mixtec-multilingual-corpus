Cuhva cacanoo yo Ñicohyo
Yuhvi sa sehin Ñicohyo sa xihna cuii ñi
quiñi xaan i cuñi vatyi cuaha xaan carro ta ica xaan iyo,
ndɨhɨ ca, vatyi ña cutuñi vaha iñi vatyi cuaha xaan calle.
Ta sica iñi ɨɨn cuii ñi caa calle, zoco ña tacuan.
Las calles cambian un poco; pero son las casas las que son iguales.
Tacuan ta sa sei yucuan, yɨɨ xaan ta cutuñi iñi cuhva ndɨhvɨ noi Ñicohyo.
Tacuan ta zɨquɨ i nacote Ñicohyo ta cuahan cutuñi ca iñi calle,
cutuñi ca iñi tandɨhɨ cuii nu sehin.
acuan ta sa cuu minoo yoo, sa sei Ñicohyo tacuan ziqui cuahan nacote calle.
Ta ña yuhu que sa cu uu yoo, uñi yoo sa ndɨhvɨ noi maa tuhun ñi tandɨhɨ ñaa nu cuñi cuhin.
Zoco tatu minoo yoo ñi, ña sito yo nu cuhun yo nu caca noo yo zoco cuu cunaa yo, o cahñi carro sii yo, ndɨhɨ ca
Vatyi maa cuu yaha zava yo minoo calle vatyi cuaha xaan carro yaha tahan ñi ca tu.
Tatu sahñi tu sii yo zɨquɨ yoñi cahan tuhun yo tatu ndisa cuu naquihin minoo carro sii yo ta cundyaca tu sii yo minoo vehe nu cuu hospital
Tacuan iyo si, yɨɨ xaan ta cuu caca noo yo Ñicohyo vatyi ica xaan.
Ta cuñi si coto vaha yo cuhva ndɨhvɨ noo yo coto cunaa yo vatyi yucuan cuaha xaan ñiyɨvɨ iyo.
Ta ma nañihi yo ityi i quisi yo tatu ña sito vaha yo minoo calle o ndya nu ndyaa vehe yo.
Ma cuu ndisa cuii cunuhu yo nu ndyaa vehe yo.
Zoco atu sa ndyaa yo ñuu Nicohyo zɨquɨ ña yɨɨ ca cuñi yo.
Tacuan ta zɨquɨ i cuu ndɨhvɨ noi.
