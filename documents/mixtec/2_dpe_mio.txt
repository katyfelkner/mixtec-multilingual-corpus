¿Náa o yóo cuví nyɨvɨ ñuu o ñi iyó ñuu nyihi?
Nyɨvɨ iyo ñuu, "ñi ican cuví ñi tsa tsa iyó maa nu ñuhu ihya tan iyó ñi nda cuenda tsa quitsi ra inga ñuu jatsii̱ ra naha ñuhu Ñucoohyo. Ndi iyó ñi cuhva iyó maa ñi, jahá tyiñu ñi cuhva taahan iñi maa ñi, ña janaa ñi cuhva iyó ñi, xico ñi tan jata ñi cuhva cuvi tsi ñi".
Ñuu tsaahnu o tsa tsa iyó maa, "ñuu ihya cuví ñi iin ñuu tsa ndu iin tan iyó ñi cuhva tsicoo̱ maa tsii tsaahnu ñi, iyó ñi nu ñuhu tsitsi ñuhu Ñucoohyo tan nacoto ñi o jaha ñi tsa ñayɨvɨ tsi ra cumi tyiñu tsa natyiso maa ñi cuvi tyiñu, tyiso tyiñu ñi tsi ra naha cuhva iyó maa ñi". Artículo uvi (2°) nyaá nu ley cahnu cuenda nyɨvɨ iyó ñuhu Ñucoohyo.
Cuaha ñi ñuu iyó ñuhu Ñucoohyo, tyehen iyó ñi:
Ña iyó sɨɨn ñi, iin ñi nu iyó ñi, tumaa tsicoo̱ maa tsii tsaahnu ñi.
Tan ñavin intuhun ñi maa ñi nyehé tyiñu, ndu iin ñi tan tandɨhɨ ñi tan nyehé ñi tyiñu.
Tan cuhva tyaá ñi tyiñu, tandɨhɨ ñi nu ndu iin ñi tan tyaa ñi tyiñu tsi inga ñi. A tyiñu cuenda nyoo, tyiñu ñuu o inga ca tyiñu, tsa cua jatyiyee cuenda tsa vaha tsi ñuu.
Tsa cuahan ñi tequiu, tsa iin ñi jaha tyiñu ñi tsa cuenda tsa vaha ñuu ñi.
Cuhva javaha ñi vico, javaha ñi vico tyin tacan tan ndu iin ñi tan cusɨɨ iñi ñi tsihin tahan ñi.