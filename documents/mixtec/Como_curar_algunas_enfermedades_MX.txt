Jāá nī Ntacuēhé 
Taha
Ndīhyi Tīcātá
NdIhyi
Cuēhē Nīñī
Cuēhē Tīndacú
Cuēhē Amiba
Cuēhē Yájī Yiqui
Cuēhē Tīnūú
Cuēhē Játū Yuhú
Ja Yánīhní Sōho
Jāá nī Ncāyā
Cuēhē Cajin jíín cuēhē sāyu jíín
Cuēhē Pulmonía
Cuēhē Tuberculosis
Cuēhē Quīji Tifo jíín tifoidea
Cuēhē Ndīhyi Tiáá
Cuēhē Snuhūn
Jā nāsa cajī sūchī lúlí
Jā nāsa cajī sūchī lúlí 
Tātān calmante
Tātān Sulfa
Jāá nī Ntacuēhé
Juan ni stácuēhé-dē sīhin-dē.
De nī nquīvi microbio nūū ni ntacuēhé, de nī ntāhvī cuāhā-tī.
Ñúcuán de nī scúchi de nī nquee ndacua.
De ndú-cā nī nchajī cuitī-dē cūñu,
nduchi, ndīvī jíín queso,
chi jáni inī-dē jā suu ndá ñúcuán cúu jā stéhyū.
Sochi nsūú ndá núcuán cứu jā stehyū, chi sa microbio cúu jā stéhyū.
Tú nī ntacuēnéní de scuísō-ní ndute de naquete-ní jíín nāmā jíín iin sahma cuijín íyó ndoo.
De tú ndūú, de cuu naquete-ní jíín ndute níí.
Núcuán de chuhun-ní tātān Yodo
á Mertiolate á Pomada Sulfatiazol, de íyó quéhén-cā nūū tātān jā nasāhá vāha jāá ntacūēhé.
Ñúcuán de casī-ní jíín iin sahma cuijín íyó ndoo.
Ndācá nūū únī quīvī sāma-ní sahma de chihi-ní jacū-cā tātān jondē nduvāha.
Sochi tú ni nquijéhé quée ndacua de cúnī jā tavā-ní sahma ndācá quīvi, 
de naquete-ní jā ni ntacuēhé, de nacasī-nī incā sahma jíín tātān.
De suni cocó-ní tātān Sulfa, tá cúu nūū cách̄ī página 32, nūū cáhān "Tatan Sulfa".
De tú nī nquīvi cuēhē inī tūchi,
jā ní jahnu cuiñu de nī ncucuáhá, de tú ūhvī níí sīhin-ní á ndahá-ní,
de cúní incā tātān.
Sāhá-ní iin itīn lulí á nacahnū-ní iin sahma lúlí de chuhun-ní ūū cuchara Sal Inglesa inī.
Suni tahān ūū cuchara nīī de tú ndūú níhīn-ní Sal Inglesa. 
Ñúcuán de tee-ní nūū ní ntacuēhé, de sāhá vixé-ní jíín ndute jaá nsãā.
De sanúú sanúů-ni cőső-ní ndute tácua coo vixé.
De súcuán de stáá ndācá jā sáhá daño.
De cundeē ñứcuán jacū quīvī jondē tá nī nuu cuiñu de ndú-cā ūhvi.
Tú ncutéhén sahma de tee-ní incā sahma íyó ndoo jā ñúhún tātān.
De suni cocó-ní tātān Sulfa.
Cúnī jā teñuhūn-ní sahma jāa ncutéhén.
Mā náquete-ní, 
chi tú súcuán de quīvi microbio ini ndute jíín inī ndahá-ní; ñứcuán de quīvi-cā nda-cā nchivī.
Taha
Sāhá-ní iin itīn lulí á nacahnū-ní iin sahma lúlí de chuhun-ni ũũ cuchara Sal Inglesa inī.
Suni tahān üū cuchara ñīī de tú ndūú níhīn-ní Sal Inglesa.
Tee-ní nüū táha de sāhá vixé-ní jíín ndute jāá nsãā.
De sanúú sanúú-ní cōsō-ní ndute tácua coo vixé.
De súcuán de stáá ndācá daño.
De cundeē tātān jacū quīvī jondē tá nhihi ndacua nquee
Tá ncutéhén sahma de tee-ní incā sahma íyó ndoo jā núhún tātān.
Cúnī jā teñuhun-ni sahma jāá ncutéhén.
Tá nī ncahndī tāha de ndihi ndacua nī nquee,
de candeē-ni sahma de chuhun-ní tātān Yodo á Mertiolate á Pomada Sulfatiazol.
De casī-ní jíín iin sahma cuijín íyó ndoo.
Namā nduvāha.
De tú ndúcú tee tucu incā tāha, de cocó-ní tātān Sulfa,
tá cúu nūū cáchī página 32, nūū cáhān "Tātān Sulfa".
Ndīhyi Tīcātá
Cuchi vāha-ní jíí nāmā jíí ndute íhní, á caa-ní ñíhín.
Nīhin quiīn-ní ñūcún á yūcū cáa-ní níhín níí cáhnú nūū íñí ndīhyi, de sá de nune nūū yihi-tī.
Ñúcuán de chihi-ní tātān Pomada Azufre níí cáhnú nūū yihi-tī.
De suni cuu sāhá maá-ní iin tātān. Sacā nuu-ní iin cuchara azufre jíín ūū cuchara xēhen.
De naquete vāha-ní ndihi sahma-ní, jondē jíín sōō-ní jíín yuu nūū quíxīn-ní.
Quīvī téēn de chihi tucu-nl tātān.
Quīvī únī de cuchi tucu-ní de chihi tucu-ni tātān.
De naquete tucu-ní sahma ñúhún-ní.
Súcuán de ndihi tīcātá cahnī-ní.
Ndihi nchivī vehe-ní cúnī jā sāhá-ji tātān iin jíchí-ni, tácua cuū ndihi viī tīcātá jā íyó vehe-ní.
De tú ndúcú ndijéhé tucu cuēhē, de sāhá tucu-ní tātān tá nī nsāhá-ní jā xíhna ñúhún, de nduvāha-ní.
NdIhyi
Microbio jíín jā téhén cúu jā sáhá ndīhyi.
Tú ndéē ndīhyi-ní de cuchi vāha-ní ndācá quíví de chihi-ní Pomada Azufre á Pomada Sulfatiazol.
De tú ndéē ndīhyi xīnī sūchí lúlí, sēté-ní ixi-ji, de naquete vāha-ní xīnī-ji, de candeē-ni tianda.
Ñúcuán de chuhun-ní tātān Mercurio Amoniaco.
Tú ndūú níhīn-ní Mercurio Amoniado de chuhun-ní Pomada Azufre á Oxido de Zinc à Pomada Sulfatiazolo
Ndācá quíví naquete-ní xīnī-ji de chuhun-ní tātān.
Cuēhē Nīñī
Sēhe lulí Juana sanaā-ni nī nquijéhé cuēhē nīñī jā cúu cuēhē disenteria.
Ni nquīvi microbio chIjin-ji de nī ntāhvī cuāhā-tī
Ñiquín-ji de ñamā cuū-ji de tú mā níhīn-ji tātān.
Túsaá de ñamā ná cuéen-ña tātān.
Mã cúndetu-ña chi ñamā cuitá-ji.
De suni scóho cuāhā-ña-ji ndute jāá nsāā, chi yíchī ndasí-ji sáhá cuēhē.
Ndūú ná cūú jā coho-ji ndute jāá nsāā, chi sa tú mã cõhó cuāhā-ji ndute de cuū-ji sāhá.
Tātān Sulfa cúu jā násāhí vāha cuēhē ñīñī.
Cahvi-ní página 32, nūū cáhān "Tătān Sulfa", de cunī-ní nāsa cocó iin nchivī ñāhnú á iin sūchí lúlí.
Suni cuetíñú tātān Entero Vioformo á Carnoformo lugar Sulfa.
Cocó-ní ūnī pastilla tá iin iin quīvī, iin jānehēn, iin sava nduú, incā jañíni, jondē nī nduvāha-ni.
Sūchí ñiquín cúnī cocó-ji sava pastilla ūnī vuelta tá iin iin quīvī.
Sāhá yuchí-ní tātān de sacă-ní jíín iin cuchara ndute.
De tú sanúú sanúú-ni ndóho iin nchivī jacū-ni cuēhē cúun, de nsūú cuēhē disentería cúu, chi sanaā de cuēhē tīndacú á cuēhē amiba cúu.
De mā tátān tātān Sulfa.
De tú sanaā sáhá xeen iin cuēhē nīñī, de suu disentería cúu, de jíni núhún tātān Sulfa á tātān Entero-Vioformo á Carnoformo.
Cuēhē Tīndacú
Sēhe Maria, ni ncusíhndí chījin-ji.
Máni jā cáyū yīchí-ji
Máni jā cuítá-ji, de ndūú cúnī-ji casíquí-ji, ndūú iyo siī inī-ji.
Iyú tá yájī-ji ñuhun, de íyó tá quíxīn-ji de scáhñī-ji nūhun-ji.
Suni íyí tá quivī jā yíhí quīji-ji de cúun.
De cuéé-cā de quīvi cuiñu-ji de cuū-ji tú mā nihīn-ji tātān.
Chījin-ji núhún cuāhā tīndacú, jā nání-tī lombrices.
Iyó quéhén nūū clase lombrices.
Iyó iin clase-tī jā ndīhī ndasí de ndūú jīn-ō-tī.
Nī quīvi iin niquin-tī chījin-ji de nī ntahvī cuāhā tīndacú.
Iyó niquin tīndacú nūū ñūhún de suni ndéchỉ sáhá tāchī.
Iyó quéhén nūū tātān tīndacú.
Nání-ji Tiro Seguro, Aceite de Quenopodio, Crystoides, Partel, de íyó-cā.
Cachī tūhún-ní nūū tēe botica nāsaa cuīyā íyó sūchí lúlí á nchivī ñāhnú jā cúhū.
de cachī maá-dē nāsa coho_ji tātān
Yícá ndá tātān yáhá de tú mā cuétíñú vāha-ní de mā ndúvāha cuēhē.
Jíni núhún jā coho nchivī tātān Crystoides á Tiro Seguro á Aceite de Quenopodio jānehēn de mā cājí-ji ni iin.
De coho-ji cuāhā ndute íhní á café jáā ndūú panela.
Tá ncuu cūmī hora jāá ncocó nchivī Crystoides de coho-ji iin purga xēēn jā sāhá jā cuun cuahā tīndacú.
Coho-ji Sal Inglesa á Aceite de Ricino á iin yūcū jā scúun.
De tú ndūú scứun de coho nchivī jacū-cā purga.
De cuu cajī-ji xītā sava nduú.
Núcuán de cajī ndihi-ji nā ni cứu, tốcua nanihīn-ji fuerza.
Cajī-ji ndācá fruta, yuvā, nduvā, ndīvī, cūũu, ñiquin íñú, ñiquin tínduyū, jíín ndācá-cā.
Chi ndācá jā yáj-ō ñúhún cuāhā vitamina jā íyó vāh-ó sáhá.
De tú nī ncuxií ndasí-ji de cocó-ji iin pastilla Sulfato Ferroso jíín iin pastilla Vitamina B Complejo ndācá quīvī, tá nī nchas-inī-ji.
De tá ní ncuu ünī semana jāá jihi nchivī tātān, de coho tucu-ji tá-ni jihi-ji, chi iin ūū tíndacú jāá nī ndōo, cuū ndihi-tī.
Cuēhē Amiba
Iyó cuāhā nchivī ndóho-ji iin cuēhē jā sáhá iin quiti ndíhī jā nání amiba.
Mā cūú cun-ō quiti ñúcuán.
Sáhá-tī jā quítī chījin de téhndē. 
De níí-ó yájī yiqui.
De cúxií-ó sáhá.
De jásī-tī jā caj-ō xītā.
De íyó nchivī jā cúun nīñī sáhá-tī.
Yíhí-tī nūū ñühún de sá de quívi-tī inī ndute jíín nūū jā yáj-ō.
Yihi-ti ndahá tiucún de squivi tiucún amiba nūū jā yáj-ō.
De quívi-tī in-ō de táhvī cuāhā-tī in-ō.
Nchivī ñãhnús: Jíni ñúhún-ji 30 pastilla Entero-Vioformo á Carnoformo, jíín 20 pastilla Aralén.
Cocó-ní 3 pastilla Entero Vioformo á Carnoformo tá iin iin quīvī, iin jänehên, iin sava nduú, incā jañini, jondē tá ndihi 30 pastilla.
De juni cócó-ní Entero-Vioformo á Carnoformo de suni cocó-ní 20 pastilla Aralén.
Cocó-ní 2 pastilla Aralén tá iin iin quīvī, iin jānehên jíín incā jañíni, jondē ndihi.
Tātān Entero-Vioformo á Carnoformo cahnī quiti ñúhún inī jitī, de Aralén cahnī quiti yíhí stājēhé.
Jíín ndúū tātān ñúcuán de nduvāha vāha-ní.
De cocó ndihi-ní tātān tá cáchī tūhun yáhá, chi tú jacū-ni cocó-ní, de ñamā ndijéné tucu cuēhē.
Sūchi jā 10 jíín jā 15 cuīyā: Jíni núhún-ji 20 pastilla Entero-Vioformo á Carnoformo jíín 10 Aralén.
Cocó-ji 2 pastilla Entero Vioformo á Carnoformo tá iin iin quĩvĩ, iin jānehẽn de incā jañíni.
De suni cocó-ji iin pastilla Aralén tá iin iin quĩvĩ, sava pastilla jānehēn de sava jañíni.
Iin nchivī nī ndoho cuēhē amiba, de cúnī cajī vāha-ji ndācá ndiviī ndeyu jiin yuvā jiin fruta, tácua ndufuerza-ji.
De vāha jā cocó-ji iin pastilla Sulfato Ferroso jíín iin pastilla Vitamina B Complejo ndācá quīvī tá nī nchas-inī-ji.
Cuēhē Yájī Yiqui
Tú ndóho-ní cuēhē yájī yiqui de cūsūn ihní-ní.
Cūsūn-ní nūū iin sõõ, de casī-ní ūū-cā sīquī-ní.
Quīvī yájī ndasÍ yiqui-nÍ de cocó-nÍ tātān Salicilato de Sodio, ūū pÍldora ūnī vuelta tá iin iin quīvī, ūū jānehēn, ūü sava nduú, üū-cā jañíni.
Mā sāhá jā nduvāha vāha-nÍ, de sāhá jā nduvāha-nÍ jacū tiempo.
De tá ndijéhé tucu játū de cocÓ tucu-nÍ tātān.
Suni quiīn-nÍ tātān Linimento nūū yájī yiqui.
De cocó-ní tātān jā cáchī página 10, jā cáhān "Cuēhē Amiba", chi sanaā de suu cuēhē amiba sáhá jā yájī yiqui-ní.
De cajī-ní ndihi ndācá yuvā jíín nduvā, fruta, xīcui, cūñu, nduchi, jíín xītā trigo, chi ndācá jīñā ñúhún vitamina jā jéhé fuerza.
De cocó-ní iin pastilla Sulfato Ferroso jíín iin pastilla Vitamina B Complejo ndācá quīvī, tá nī nchas-inī-ní.
Cuēhē Tīnūú
Mā quēhé-né tīnūú-ní chi squívi-ní microbio jā sáhá-tī cuēhē nūū.
Ni mā quíīn-ní sahma á sōō tinūú-ní.
De tú ndóho-ní á ndóho iin sūchi lilí cuēhē nūū, de mā quēhé ndá-ni.
Scuísō-ní iin tīndōhō lūlí ndute de chuhun-ní iin cuchara lūlí ñīī.
De tú ja ndīco jacū ndute, de tuu-ní iin pedazo cāchī.
De xīhna-cā naquete-ní tīnūú jāá ncháha-ca quijéhé nīhin jíín cuēhē. Naquete-ni ichi jéhē de cati ndute lado xiín sóho-ní
Núcuán de incā pedazo cāchī naquete-ní incā tīnūú-ní.
Mā chīhí-ní-cā ūū vuelta cāchī tēhén nūū ndute ndoo.
Jíni ñúhún jā teñuhūn-ni ndācá pedazo cãchi, chi yíhí microbio jā sáhá cuēhē.
De tú ūhvī tīnūú-ní de chundaji -ní iin sahma jā íyó ndoo vāha inī ndute íhní jā ñúhún ñīī, de casī-ní nūū-ni.
Tá cúndīco sahma de nachundaji tucu-ní ndute íhní, de casī tucu-ní nūū-ní. Súcuán sāhá sāhá-nÍ jondē ndīco jā játū.
Suni cuu cueen-ní tātān tīnūú jā nání Colirio.
Chuhun-ní iin iin yúyú ndúū tīnūú-ni ūni vuelta tá iin iin quīvī.
De tú játi ndacua tīnūú-ni, de chuhun-ní Colirio Sulfatiazol, iin iin yúyú ūnī vuelta tá iin iin quīvī.
De jíín iin pedazo lulí cāchī nasāhá ndoo-ní tīnūú-ní.
Iyó ūū clase vīcō jā quívi tīnōó-ó.
De tú nquijéhé tée vīcō ichi chátā tīnūú-ní de ñamā cueen-ní tātān Colirio Sulfatiazol.
De chuhun-ní iin yúyú inī tīnūú cúhū ūnī vuelta tá iin iin quīvī.
De tú ja ncunahán ndéē vīcō ñúcuán tīnūú-ni, de mā táhān-cā tātān.
De tú quívi. iin vīcō chījin nii tīnūú-ní, de mā táhān ni iin tātān.
Cuēhē Játū Yuhú
Jā yájī jíín jā játū yoh-ó cúu jā sáhá microbio.
Ma cūú sáhá vah-ó, de cuu sāh-ó jā ndīco ja játū.
Iyó quéhén nūū marca tātān jā sāhá jā ndīco jā játū.
Nání-ji Mejoral, Cafiaspirina, Aspirina Bayer, Fenaspirina, Roberina, jiin Bufferín, de
Cocó-ní iin tātān jīñā hora jā játū ndasi.
Cahví-ní página 31, nūū cáhān "Tâtān calmante", de cunī-ní nāsa cuetíñú-ní ndá tātān tucuán.
De tú ndūú cúnī ndīco jíín tātān jīñā, de cocó-ní iin pastilla Veganin.
Tú ndéē iin yavī lulí, de nachuhū vāha-ní ndute.
Ñúcuán de casī-ní yavī jíín iin lulī Polvo de Oxido de Zinc jāá nchihi-ní Esencia de Clavo de coo tiúú.
A chisó-ní nūū yavī iin pedazo lulí cāchī jāá nchihi-ní Esencia de Clavo á Linimento.
Cosō jacū hora.
Saá-ni sāhá tucu-ní de tú ndijéné játū tucu.
Tú ncaa cuiñu á yíhí ndacua, de cúnī ja cocô-ní tatan Sulfa
Cahvi-ní página 32, nūū cáhān "Tātān Sulfa", de cuni-ní nāsa cuetíñú-ní tātān ñứcuán.
Tú quīhīn-ní nūū iin tēe dentista de casī-dē yavī á tavā-dē nūhun, de mā cứndoho-cā-ní.
Vāha ndasií jā naquet-ó nõh-ón jíín jēhē nôh-ón ndācá quīvī jíín ndute ñíí jíín iin cepillo jā náquete nōh-ón.
Súcuán de ndundoo nōh-ón de nduvāha jēhē nóh-ón tú yíhí cuehē.
Tá iin tá iin nchivī, cúnī jā nevāha-ji cepillo maá-ji.
Mā cuetíñú-ní cepillo inca nchivī, chi tú súcuán de nīhīin-ní cuēhē-ji
Ja Yánīhní Sōho
Tú yánīhní sōho-ní á sēhe-ní, de cocó-ní tātān Sulfa tá cúu jā cáchī página 32, nūū cáhān "tātān Sulfa".
De tú yánīhni ndasí sōho, de sasáā-ní iin sahma de tee-ní nūū sōho-ní de quendōo.
De suni cuu sasáā-ní iin cōhō ñīī.
Chuhun-ní ñīī ihní inī iin itīn, de cava-ní de caquīn-ní itīn cosō ndīhī sōho-ní.
Jāá nī Ncāyū
Tú nī ncāyū iin nchivī de ñamā ñamā nducủ-ní ndīvī.
De nandahá vāna-ní de tahví-ní ndīvī sīquī jāá ncāyū de quiīn-ní nūū.
Cundeē jīñā jondē tá nī nduvāha nūú ncāyū.
Suni cúnī jā coho cuahā nchivī ñúcuán ndute íhní á café á refresco.
Suni cúnī jā cajī-ji ndācá nūū jā yáj-ō.
De tú ūhvī ndasí, de cocó nchivī ñúcuán Mejoral á incā tātān calmante.
Mā chūhún-ní Agua Oxigenada ni Mertolato nūú ncãyū, chi jātū ndasí.
Cuēhē Cajin jíín cuēhē sāyu jíín
Santiago ndóho-ji cuēhē sāyu.
De cáyū cáyū ji nūū Chila.
De nī nquīvī cuāhā microbio xītīn Chile
De quehen cuēhē Chila sáná Santiago jā ndūú jási-ji yuhú-ji tá cáyū-ji.
Suni ndóho Luisa cuēhē cáyū.
De cáyū cáyū-ña nūū séhe lulí-ña de quehen cuēhē-ji.
Cúnī jā casī-ní yuhů-ní tá cáyū-ní.
Chihi-ní jacū Mentolato á Vick Vaporub xītīn-ní jíín sūcūn-ní jíín ndīca-ní.
Hora jā cáyū-ní de cuetíñú-ní Pastillas Vick Para la Tos.
Cuéé ndute inī yuhú-ní, de nduvāha sūcūn-ní sāhá.
A chuhun-ní jacū Mentolato yuhú-ní de cuéé ndute quīhīn quīin-ní.
Tú ndūú cúnī jencuiñī jā cáyū-ní, de cocó-ní iin pastilla Veganín.
Tú játū ndasí quīin-ní de jíni ñúhún tātān Sulfa.
Cocó ní tá cúu ja cáchī página 32, nūū cáhān "Tātān Sulfa".
De tú yíhí ndasí quīji de cúhū xīnī-ní de yájī níí cáhnú-ní, de cuēhē ñúcuán cúu gripe.
De cocó-ní Mejoral á incā tātān calmante, tá cúu jā cáchī página 31, nūū cáhān "Tātān calmante".
Jacuáă de coho-ní iin tātān calmante jíín iin taza ndute íhní jāá nsacā nuu jiíín ndute tīcuāá íyá, de cūsūn-ní.
De cunijin-ní üū sōō tácua mã cúvījin-ní.
Tātān Bromo-Quinina suni vāha jā cúu cuēhē gripe
Tú ndóho-ní cuēhē gripe de quendōo-ní vehe, natātú-ni.
Mā sácā nuu-ní jíín nchivī, chi tiin cuēhē-ní-ji.
Limón jíín naranja, tīnanā, tīchīhló, jíín ndācá jā iyá, ñúhún vitamina C, jā tátán jíín cuēhē cajin, cuēhē sāyu, jíín cuēhē gripe.
De cúnī jā coho cuahā-ni ndute.
Tú cáyū-ní á quéxēn-ní de casī-ní , yuhú-ní jíín iin pañito á iin sahma íyó ndoo, tácua ndūú ndáva ntesíi-ní nūū táchī.
Chi ndíso microbio de quīvi-tī incā nchivī.
De naquete-ní pañito ndācá quīvī.
De mā cātí-ní ntesíi-ni inī vehe.
Cuēhē Pulmonía
Pulmonía cúu iin cuēhēJāá nī nquīvi microbio inī ñāhmā.
Sanaā-ni vāji cuēhē yáhá, á vāji tá nī ndoho nchivī cuēhē gripe á incā quīji.
Uhvī stáá táchī nchivī cúhū.
De ndūú quívi vāha tachī inī ñāhmā, de ñứcuán sáhá jā ndútuún tíín jíín ñii yúhú.
De jondē ñāhmā-ji cáyū-ji, de ñúhún sāyu sūcūn-ji quítī sūcūn-ji.
De quée ndacua jíín nīñī sūcūn-ji.
De yíhí ndasí cahni-ji de quéne tāān-ji.
De íyó tā ūhvī ndīca-ji.
Xēēn sáhá cuēhē yáhá de namā cueen-ní tātān.
Chi tú cundetu-ni de xēēn-cā sāhá cuēhē de mā táhān-cā tātān.
Jíni ñúhún tātān Sulfa.
Cuēhē yáhá de vāha-cā tahān Tri-Sulfa á Sulfadiazina.
Cahvi-ní página 32, nūū cáhān "Tātān Sulfa", de cunī-ní nāsa cuetíñú-ní tātān.
Cocó-ní jondē tá ndú-cā nā quīji yíhí-ní, sá de cocó-ni ūū-cā quīvī.
Chi tú mā cocó ndihi-ní de sanaā ndijéhé tucu cuēhē.
Hora jā sáhá xēēn cuēhē de cocó-ni Mejoral á incā tātān calmante tá cúu ja cáchī página 31.
Cuēhē Tuberculosis
Tuberculosis cúu iin cuēhē jāá nquīvi incā clase microbio inī ñāhmā.
Sáhá jā cuxií nchivī.
De cáyū yīchÍ-ji, de íyó tá quée nīñī.
Máni jā cuítá-ji de ndūú jícān jā cajī-ji.
De jacuáā de yíhí cahni-ji de quéne tāān-ji.
De íyó nūū sáhá cuēhē yavī lulí sīhin á yatā á sūcūn.
De quée ndacua, de nahán sáhá súcuán, de cuxií nchivī ndóho.
Cuēhē tuberculosis chi mā cūú nasāhá ma-ó.
De iin médico chi cuu nasāhá-dē.
Iyó tātān jā jáhnī microbio jā sáhá cuēhē yáhá.
De jíni ñúhún nanducú iin médico nāsa sáhá cuēhē jíín nchivī cÚhū, de cachī-dē nāsa coho-ji tātān.
Túsaá de quīhīn-ní nūū-dē, chi xēēn sáhá cuēhē, de nduvāha-ní sāhá maá médico.
De mā cúndetu-ní chi ñamā quīhīn-ní nūū médico, chi tú cucuéé-ní de ūhvī ndasí nduvāha-ní.
Cuēhē Quīji Tifo jíín tifoidea
Iyó ūū clase cuēhē quīji xeēn jā nání tifo jíín tifoidea.
Tiōhó jíín tiucū cúu quīti ndíso microbio jā sáhá cuēhē tifo.
Yájī-tī nchivī cúhū de sā de tíhvi-tī microbio yíhí nīñī nchivī cúhú.
Ñúcuán de yájī-tī incā nchivī, de tá nī ncuu iin á ūū semana de cucuhū tucu incā nchivī núcuán.
Microbio jā sáhá cuēhē tifoidea yíní inī ndute víjin á inī jā yáj-ō.
Suni tiucún squívi-tī microbio nūū jā yáj-ō jíín jā jíh-ó.
Cúni jā chih-ó jā téhén chījin ñuhun, de cánuú-cā jā chihi yoh-ō ndācá jā téhén nchivī cúhū.
Chi tiucún jica-tī nūū jā téhén, de ñúcuán de jíca-tī nūū jā yáj-ō jiín nii yúhú sūchi lúlí.
Ta jica cuēhē quīji tifo á tifoidea de cúnī jā cahn-ō tiōhó jíín tiucū jiin tiucún jíín tātān DDT.
Níí ñúū nchivī stáva-ji DDT níí inī vehe-ji, níí máá-ji, níí quiti-ji.
Suni scuísō vāh-ó ndute coh-ó jíín ndute jétíñ-ó jā ndíco-ña xītā jíín jā náquete-ña cōhō.
Cúnī jā cuīsō vāha ndute tá ūxi minuto, de ñúcuán de cas-ō tīndōh, de ndīcō
De casī vāh-ó ndācá jā caj-ō tắcua mā quívi tiucún.
Suni mā cāj-ó xītā mā coh-ó vehe nchivī cúhū cuēhē tifo á tifoidea.
De nandahá vāh-ó tá jēh-ōn vehe nchivī cúhū
De mā sácā noo-ó jíín nchivī tá jíca cuēhē.
Chloromycetin cúu tātān váha-cā jā táhān cuēhē tifo jíín tifoidea.
Yāhri jacũ ndéẽ tātān yáhá, de cánuú jā coh-ó, chi xẽẽn cuẽhẽ ñúcuán.
De ñamā nduvāh-6 sāhá tātān, chi jáhnī ndācá microbio jā ñứhún in-ō.
Nchivī nāhnú: Jíni ñúhún tá 36 tătăn Chloromycetino.
Jā xíhna ñúhún de cocó-ní 5 tātān iin jíchí-ni.
Núcuán de cocó-ní 8 tātān tả iin iin quīvī, ūū jānehēn, ūū sava nduú, ūū jañíni, jíín üū-cā sava ñuú.
Súcuán cocó-ní jondē tá ndú-cā na quīji yíhí-ní.
Sá de üü-cã quīvī cocó-ní 4 tãtãn tả iin iin quīvī, iin iin tātān ndācá hora jā cáchī ichi chátā.
Sūchí lúlí: Jā xíhna ñúhún de cocó-ji 2 tātān Chloromycetin iin jíchí-ni.
Ñúcuán de cocó-ji 4 tātān tá iin iin quīvī, iin jānehēn, iin sava nduú, iin jañíni, jíín incā sava ñuú, jondē ta ndú-cā nā quīji yíhí-ji.
Sá de ūū-cā quīvī cocó-ji 2 tātān tả iin iin quīvī, iin jānehēn, incā jañíni.
Suni cuetíñú tātān Aureomicina á Terramicina.
Iin nuú-ni cocó-ní tá-ni cócó-ní Chloromycetin.
Ndūú vāha jā cocó-ní tātān Sulfa jíín cuēhē yáhá.
Hora jā cúhū ndasí xīnī-ní de yíhí ndasí quīji, de cuu cocó-ní Mejoral á incā tātān calmante.
Ndá tātān yáhá sáhá jā ndīco jacū quīji de stáyā jacũ jā ndóho-ní.
Sochi ndūú jáhnī microbio, de ndūú sáhá jā ñamā-cā nduvāha cuēhē.
Cahvi-ní página 31, nūū cáhān "Tātān calmante", de cunī-ní nāsa cuetíñú-ní tātān ñúcuán.
Nchivī táhān cuēhē quīji tifo jíín tifoidea, jíni ñúhún jā cajī vāha-ji tácua ndufuerza-ji de nduvāha-ji.
Cajī-ji ndācá jā vítá tá cúu ndīvī, ndoco, ñiquin íñú, ndica, tólī jāá nsíjin, jíín xīcui.
Mā cājí-ji nduchi ni yaha jondē tá nī nduvāha-ji.
Tá úū ūū hora de cājí-ji jacũ-ni, de suni coho cuahā-ji ndute jāá nsāā.
Cuēhē Ndīhyi Tiáá
Tú jíca cuuēhē ndīhyi tiáá, de mā cuáha-ní tūhun jā casíquí sēhe-ní jíín incā sūchí.
De tú ndóho sēhe-ní ndīhyi tiáá, de ūhvī ndasí tīnūú-ji.
Cúnī jā quendōo-ji inī vehe nūū catī; mā quēndá-ji nūū ncandiī chi sa víhí-cā sāhá tīnūú-ji. 
Ni mā cuáha-ní jā quīvi nühmā tīnūú-ji.
Vāha-cā cava-ji de casī-ji tīnūú-ji.
Cocó-ji tātān Mejoral á incā tātān calmante tá cúu ja cáchī página 31.
De cúnī jā coho cuahā-ji ndute jāá nsāā.
De tú yíhí ndasí quīji, de cáyū-ji de ūhvī ndīca-ji, de ñamă cuāha-ní tātan Sulfa cocó-ji, tá cúu ja cáchī página 32, nūū cáhān "Tātān Sulfa".
Cuēhē Snuhūn
Simón nī jēhēn-dē costa.
De nī nenda-dē jíín cuēhē snuhūn jā nání paludismo.
Quiti jā sáhá cuēhē snuhūn cúu iin clase tīcuañí jā nání Anófeles.
Nī ntuu-tī Simón de nī squívi-tī jacū microbio inī nīñī-dē.
De nī ntahvī-tī inī nīñi-dē de nī ncuhū-dē.
De sanúů sanúú-ni sáha-tī cuēhē-dē.
Jíni ñúhún-ní 10 pastilla Aralén.
Cocó-ní 4 pastilla sava nduú, de úú-cā jañíni.
De quīvī úū cocó-ní ūū pastilla jānehēn jíín uũ-ca jañíni.
A cuetíñú-ní 25 pastilla Metoquina lugar Aralén.
Cocó-ní 3 pastilla tá iin iin quīvī, iin jānehēn, iin sava nduú, jíín iin-cā jañíni, jondē tá ndihi 25 pastilla.
Jā nāsa cajī sūchī lúlí
Tú iin sūchí lúlí ndūú níhīn-ji jā cajī vāha-ji de suu sáhá jāái ndūú íyó vāha-ji de jácu jácu-ji
Sanaā de ndūú quénda vāha xīcui naná-ji.
Túsaá de cúnī jā cueen-ní leche en polvo de scóho-ní sūchí lůlí ñúcuán tá cáchī nūū lata.
Ndācá jā yáj-õ ñúhún vitamina jíín proteina jíín quéhén-cā jā ndufuerza-ō sāhá.
Tú íyó-ji tá cūmī yōō, de cúnī jā qui jéhé-ji cajī-ji jacū jā yáj-ō jíín jā caxīn-cā-ji.
Scájī-ní-ji jacū jacūni jāílyó vītá, tá ūü cucharada tá iin iin quīvī.
Ndāca semana de cuu cuāha-nÍ jacū-cā, jondē tá iin cōhō cajī-ji iin quīvī.
De yáhá cúu jā cajī-ji:
Iin ndīvī jā ni nchōhō yūú.
Avena jā ní nchōhō vāha.
Tólī jā ní nsijin.
Iin pedazo ndica jāá ndico-ní de nsacā nuu-nií jíín iin lulī ndute jāá nsãā.
Ndūxi tīcuāá naranja jā yíhí jacū azúcar
Tá jahnu-ji jacū-cā de caji-ji ndācá jā iyo.
