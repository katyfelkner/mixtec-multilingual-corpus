TÁ'VÍ O̱NI̱ - Tá'ví yó'o ká'a̱nña̱ xa̱'a̱ ndi̱kí nata'vi̱ ni'no tyiño, ña̱naki'in tná'anna, tayoo kúuna̱ kuiso tyíño ña̱kundivi nda̱yí yó'o.
NDA̱YÍ U̱XU̱ O̱NI̱: Ndi'isaá ñoo ña̱ni̱ta̱'vi̱ ni'ni ti̱xi ÑooKo̱'yó xíniñó'ón kakiinña ve'etyíño ña̱kivi kasandivina ndi'isaá no̱o̱tyiño ña̱tyindeé miíyó, ña̱kivi ni̱'i̱n ña̱ kuukomíyóña̱ yó'o:

I. Ndi'i na̱tyíño ÑooKo̱'yó, ñoo ña̱ni̱ta̱'vi̱ ni'ni ti̱xi ÑooKo̱'yó, xí'ín ñooña̱ ndá'vindaa ñoo válí, xíniñó'ón natyisóndaanaña̱ no̱o̱ tutu ña̱ní'in yityi̱ xà'à ñàká'vina, ndi'i no̱o̱tyiñoñà ká'àn xà'à tno̱'on xi̱i̱xítnàyó, ña̱ndi̱tyí tákuna̱, ña̱ká'a̱n xa̱'a̱ ti̱tnó'o̱n, xa̱'aña̱ si̱i̱ tákuna̱, yoo kúuña̱ ké'éná, ndi̱kí kooña̱ o̱nvása ndi'i xa̱'a̱ tno̱'onna, ña̱nandisíínndaaña, ña̱náo̱nvása nakavaña, ña̱o̱nvása ndi'i xa̱'a̱ñá, ña̱o̱nvása sínoona ñini tná'anna, ña̱naka'a̱nna̱ñá, takoniñó'ónná tno̱'on xi̱i̱xítna̱ná. Xíniñó'ón tyindeéndaa ndi'ina̱ ñoo ña̱kundivi nda̱yí yó'o.

II. Nàtyíño ÑooKo̱'yó kuniñó'ónná tno̱'on xi̱i̱xítnàyó, ñàndatnó'ónna xí'ín ndi'ina̱ ñoo, ña̱kui̱kání kúuña ña̱va̱'a ká'a̱nna̱, va̱'a táana tno̱'on xi̱i̱xítna̱ná, takivi kunda̱a̱ ñinina, yoo kúuña̱ tyindeétná'anna̱ tyíño ÑooKo̱'yó xí'ín na, ña̱nánakundoo va̱'ana.

III. Na̱tyíño ka̱'a̱nna̱ xí'ín ka̱axíta, xí'ín ka̱axíto taxíniso̱'o, xa̱'a̱ tno̱'on xi̱i̱xítna̱yó ña̱yíyó ÑooKo̱'yó, nánaka'a̱nyóñá, taayóñá, ka'viyóñá, tasaá sána̱'a̱n tná'anyóñá, ña̱kivi kua'noña, kuxaña, kui̱ta̱ ni'noña nda̱a̱ no̱o̱ndí'i xa̱'a̱ ñooyívi.

IV. Na̱tyíño xíniñó'ón sínduva̱'a xa̱áná tutu ña̱ní'in yityi̱ xí'ínna̱ sána̱'a̱n na̱va̱lí, na̱ká'vi ndiyo ma̱'ñó, xí'ín ndiyo síkóón, ndi̱kíkuu ni̱ti̱vino̱o̱ tno̱'on xi̱i̱xítna̱ná, míítyí ki̱xiña, ndi̱kíkuu xa̱'noña, tayoo kúuña̱ sána̱'a̱nña̱ miíyó, yoo kúu ña̱sákua'ayó áányoo kúu ña̱táxiyó nda'a̱ ñooyívi ndíka̱.

V. Na̱tyíño xíniñó'ón kotoni'nina ndi̱kí ká'vi na̱va̱lí na̱ndísona xí'ín, tasaáti ña̱no̱o̱ tyá'vina na̱sána̱'a̱n, taxíniñó'ón sákua'ana xa̱'a̱ña̱ kua̱'a̱ní no̱o̱tno̱'on yíyó, takua̱'a̱ní no̱o̱tákuna̱, tyixa̱síín xa̱síín táku ñii ñii ñoo ña̱yíyó ÑooKo̱'yó, takasato̱'óyó ndi'isaá no̱o̱tno̱'on ña̱kivi tyindeéyó, ña̱o̱nvása ndi'i xa̱'a̱ tno̱'on xi̱i̱xítna̱yó, ñákáán taayóñá, ka̱'a̱nyóñá, ka̱'a̱nndoso si̱i̱yóñá no̱o̱tyutyú, tyiña̱livi no̱o̱yó kúuña̱.

VI. Na̱tyíño xíniñó'ón kotona̱níná ndi'isaá na̱sána̱'a̱n na̱va̱lí ndóo ñoo no̱o̱ká'a̱nna̱ tno̱'on xi̱i̱xítna̱ná, ndíxíniñó'ón taana, ka'vina, ka̱'a̱nna̱ tno̱'on na̱sána̱'a̱nna̱, tno̱'on ñoo no̱o̱kísatyíñona, sákua'anaña̱ ña̱kivi ndatnó'ón xí'ín tná'anna, tyiñoo no̱o̱ndóona kúuña, no̱o̱tákuna̱ kúuña.

VII. Na̱tyíño tyindeéná na̱ndi̱tyí ña̱nandukúka̱na̱ yityi̱ xa̱'a̱ tno̱'on xi̱i̱xítna̱yó, tandatnó'ónná xa̱'a̱ñá ndi̱tyí náni'i̱nná xí'ínyó, kasava̱'ana tutu ña̱ká'a̱n xa̱'a̱ tno̱'on xi̱i̱xítna̱yó, tanakayaka̱na̱ ña̱ndi̱tyí livi taayó, ká'a̱n si̱i̱yó, ka̱'a̱n tyutyú, ka̱'a̱n xáku, ka'anyó xa̱'yi̱, ka̱'a̱n tínda, ka̱'a̱n vatáyó.

VIII. Na̱tyíño tyindú'uná ñii ve'e no̱o̱náko̱o va̱'a ndi'i no̱o̱tutu no̱o̱táana tno̱'on xi̱i̱xítna̱yó, no̱o̱ká'a̱nna̱ñá, ndi'i ndátyíño yó'o ko'on va̱'aña tyiña̱kui̱káyó kúuña. Yó'o nako̱ova̱'a ndi'i ña̱ndi̱tyí ña̱xíni̱yó, ña̱ká'a̱n xa̱'a̱ tyíño livi táku xí'ínyó, na̱ÑooKo̱'yó.

IX. Na̱tyíño síndi̱'ina ñinina̱ ña̱ndukúná ve'e no̱o̱náko̱ova̱'a tutu tno̱'on xi̱i̱xítna̱yó, nako̱ova̱'aña ñii xiyotá'ví, ña̱kivi naka̱xiinyó ña̱va̱'a kómíyó, ña̱livi ká'a̱n, ña̱livi ndatnó'ón xa̱'a̱ña̱ tákuyó ñooyívi.

X. Na̱tyíño tyindeéná miíyó, tyindeéná ve'etyíño ña̱kúumií, tyindeétina na̱náki'in tná'an xí'ínmií kátyíño, na̱xa̱kísandítyí xí'ín tno̱'onyó, na̱xa̱táxi nda̱yí nda'a̱ na̱sava, na̱xa̱nándukú ña̱ndi̱tyí xa̱'a̱ tno̱'on xi̱i̱xítna̱yó, ña̱kivi kundivi nda̱yí ña̱ká'a̱n no̱o̱tutu yó'o.

XI. Na̱tyíño yó'o xíniñó'ón sáka'vina na̱síndikó ni'ni tno̱'on, na̱xítondaa tataana tutu xí'ín tno̱'on xi̱i̱xítna̱nayó, xí'ín tno̱'on sá'án, nda̱no̱o̱ síndi'ina ká'vina, táxa̱ ni̱xi̱nona ka̱'vina, kivi taana tno̱'on xi̱i̱xítna̱ná, tanandaxíínnaña̱ xí'ín o̱vi̱saá no̱o̱tno̱'on.

XII. Ndi'isaá no̱o̱ve'e tyíño ÑooKo̱'yó xíniñó'ón koona̱ xíni̱taa, na̱xíni̱ ká'vi, na̱xíni̱ ka̱'a̱n tno̱'on xi̱i̱xítna̱yó.

XIII. Xíniñó'ón nakakiinna̱ yityi ndikíkoo kuundaana tno̱'on xí'ín ña̱ndi̱tyí ké'é ni̱vi na̱xíkatóó, na̱xíkana'an, na̱xíkandoso no̱o̱ñó'on ÑooKo̱'yó, kundaatina ña̱ké'é na̱xíka ninga xiyo tá'ví ÑooYívi.

XIV. Na̱tyíño tyindeéndaana na̱ká'a̱n tno̱'on xi̱i̱xítna̱, ña̱kivi ká'vina ndi'i no̱o̱ña̱tyíndú'u na̱tyíño, ña̱ka'vina, ndi'i no̱o̱ ña̱nándukúndaa ñinina̱, ña̱kásandítyíná, ña̱ndasada̱a̱ná ña̱ndi̱tyí, ña̱ndúu yiko̱o̱n ndi'i no̱o̱ña̱ xínitnóni̱nà, ta

XV. Nandukúná ndi̱kíkoo nakoso̱ ndi'i ki̱ví ñoo no̱o̱ndá'vindaa ñoo válí, no̱o̱ndóona̱ ká'a̱n tno̱'on xi̱i̱xítna̱, taana ki̱vi̱ñá xí'ín tno̱'on miína, saáti xí'ín tno̱'on sá'án, tanakàndú'undaa tíviña no̱o̱nakunina ki̱vi̱ ñoonà, saáti koo ki̱vi̱ ve'e tyíño ná'no, ve'e tyíño válí ña̱yíyó ñoo no̱o̱ndá'vindaa ñoo válí.
