Ndexe sa'a-yo ista
Ore taji-yo nuni, eñu'u-yo uji si uji uu yoo de naki'in nɨñɨ.
Xi'na suku-yo de skayu-yo kueyo. De yukuan ta'u-yo jiin nda'a-yo si jiin stɨkɨ.
De nasaka-yo jiin stɨkɨ. Yukuan nade chu'un-yo yukun jiin stɨkɨ.
Nuu nichu'un-yo yukun jiin stɨkɨ, de keje-yo taji-yo jiin takaa.
Yukuan nade nuu tuu nikakane ndɨ'ɨ itu je nitaji-yo, iyo-yo je nakuii-yo.
Yukuan nade nuu nikukokon, kutu-yo yuku ndaɨn. De nuu ɨn yoo nakutu tuku-yo ndauu.
Nuu enikejee ta'u yoko, kuu nduku-yo yoko de sa'a-yo ista yoko.
De nuu nita'u isa de nuu nikuna'nu, nikuu ndixi. De kuu nduku-yo ndixi de kuu sa'a-yo suu si ista ndixi.
De nuu ninechi kuu skei-yo. De nanduku-yo nɨñɨ je kuu tata. De yukuan nateva'a-yo ndɨ'ɨ ini yaka.
Ndexe sa'a-yo ista: Xi'na tava-yo nɨñɨ ini yaka de skoyo-yo.
Yukuan nade chi'i-yo nuni je niskoyo-yo. De nuu ndute chu'un-yo kaka nde nde'e-yo nuni u nuu nichi'yo de ista-yo.
Yukuan nade nuu nindiko nuni, nakate-yo de ki'in-yo jiin nuu molinu de kaxin-yo de nduu yujen.
De nuu nindee-yo ve'i-yo jiin yujen, de sa'a-yo ista.
De chiso-yo ista nikatu-yo nuu jiyo de kasun. De sukuan kuu kaji-yo.
