TÁ'VÍ KO̱MI̱ - Tá'ví yó'o ká'a̱nña̱ xa̱'a̱ ve'e tyíño naní Instituto Nacional de Lenguas Indígenas (INALI).
NDA̱YÍ XA̱'O̱N ÑII: U̱xa̱ kuukuuna̱ kuundiso tyíño xí'ín Consejo Nacional: o̱ni̱ kuukuu na̱kee ti̱xi ve'e no̱o̱ká'vina̱ xa̱síkóón ká'vi, xí'ín na̱ká'vi ndi̱kí kundooyó xí'ín tná'anyó; tao̱ni̱ kuukuuna kee ve'e no̱o̱sána̱'a̱n na̱, xí'ín na̱nákutná'anmií, tana̱yó'o kuukuuna na̱va̱'a ká'a̱n xa̱'a̱ tno̱'on xi̱i̱xítna̱yó, tandáana tno̱'onyó, ña̱o̱nvása ndí'i xa̱'a̱ñá, tatyindeéndaa tná'anna xí'ín miíyó na̱ka̱'a̱n tno̱'on xi̱i̱ xítna̱na.

Na̱yó'o kuukuu na̱kuundiso tyíño no̱o̱ká'no ÑooKo̱'yó:

) Ta Secretario de Educación Pública kuukuu ta̱ká'no, ta̱ka'ndatyíño no̱o̱savaka̱na̱ ndá'vindaa xí'ínra, nda̱nákátyí nda̱yí ndíso xí'ín ÑooKo̱'yó.

) Ñii tná'anna̱ ndíso tyíño xí'ín Secretaría de Hacienda y Crédito Público.

) Ñii tná'anna̱ ndíso tyíño xí'ín Secretaría de Desarrollo Social.

) Ñii tná'anna̱ ndíso tyiño xí'ín Secretaría de Comunicaciones y Transportes.

) Ñii tná'anna̱ ndíso tyíño xí'ín Consejo Nacional para la Cultura y las Artes.

) Ñii tná'anna̱ ndíso tyíño xí'ín Instituto Nacional Indigenista.

) Ñii tná'anna̱ ndíso tyíño xí'ín Secretaría de Relaciones Exteriores.

Consejo Nacional taxiña o̱ni̱ ki̱vi̱ ni̱vi na̱kivi kuukuu Director General, na̱kuiso tyíño xí'ín ve'e INALI. Tata̱ Presidente ÑooKo̱'yó naka̱xiinra ñii na̱yó'o na̱kuukuu Director General, kuundiso tyíñona no̱o̱ñá i̱ño̱ kui̱ya̱. Takuukuuna ñii ni̱vi na̱ká'a̱n tno̱'on xi̱i̱xítna̱ná, kuukuuna na̱xa̱xíni̱ xa̱'a̱ tyiño ña̱ké'é INALI, kuukuuna ñii ni̱vi na̱kánoo va̱'a tno̱'on no̱o̱savaka̱ ni̱vi, áánno̱o̱na̱ndi̱tyí, na̱nándukúndaa ñini, ña̱tyindeéná miíyó ña̱ka̱'a̱nyó, ña̱taayó, ña̱ka'viyó, taxíniñó'ón kuukuuna ñii ni̱vi na̱xa̱xáta ni'no tno̱'on xi̱i̱xítna̱yó.
