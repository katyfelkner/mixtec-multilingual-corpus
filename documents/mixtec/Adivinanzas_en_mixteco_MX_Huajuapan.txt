Yo'o ni nda'a kualii koo Ndioxi nixe'ea kua'a dje'e nuui
Koo ni ne'ei nda'a kuaii
Ta tixi nichi kaaiña.
Ka'anndiyoo kuui: tindaku (tikudji).
Ndaa kuanda lo'oi vidji djinii
nakaa iin ña'ana lo'oloi takui'ina kuui kachina.
Ndiyoo kuui: ma'a.
Taa mañacha kuui ta ndatina Yu'u ki'inkui'ina kuu keei ña nixi'i
Ta kooka tando'on kuu kua'ani,
a kuitacha kuui ka'ana chii ni Idji djini koó.
Nidyoo sa'a ña'a ka'ai: sako.
Ndidjoti ñu'un satatí
Xi'in chichi iti ta nu'unti ñu'un yuyu
Ndakani nda kiti kuuti: koo yuchi ka anu.
Ndaa kuanda lo'oti ñii djikoti Nikuyatati ta kuu djiuni kaati.
Nakani nda kiti kuuti: tiyoko.
Satai ndidjoi ve'ei Takunaai dja djindakoo tooiña.
Ndakani nda kiti kuuti: tiyiyi.
Ka'an yu'u ta undjivi ñayivi kuui Ta yoo djini kua'ai xi'in dja'ama kuii.
Ndakani ndiyoo kuui: tikutora.
Kaan yu'u yito ta koo nda'ai Nikoo kaa kachuuin djiun ta'ani Undjivi ta kuva'a tei kuui.
Ndiyoo kuui: táka.
Untiai ka'avi, niuntiai ndaka'avi tidjo taa kuui, djindotoi ndi'i ña'a xi'in tachii
Ndakani ndiyoo kuui: chele.
Yu'u kuu iin ña v idji chii xikanuui tanuu, tanuú ita ta ndi'i ña'a kutondodjo ñuñui kunina
Ndiyoo kuui. Ndiyo'o
Nichichi kivi koo ndakatai, ta ndadjamai kuu satai dja'ama niyakua.
Ndiyoo kuui: Koo.
Undjivi iti kuu yu'u, ni undjivi kaa keei Tidjo ndayu'ui.
Ndiyoo kuui: tiyu'u.
Ta kuachita xikata xi'in ivi sa'ata Ta nisa'anuta xikata xi'in komi sa'ata.
Ndakani ndiyoo kuuta: Taa.
