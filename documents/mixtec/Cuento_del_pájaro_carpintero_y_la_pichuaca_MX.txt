TYISU TACA XIÑI CUAHA CHIHIN TITYEHLE 
Ihya cuvi noo tyisu: Taca xiñi cuaha chihin tityehle.
Maa taca xiñi cuaha cuan, música cuvi maati cuan, naa.
Tuhva xaan ti chitɨvɨ tɨ nu chiyo baile, catyi tɨ chi maa tityehle cuan.
Ta cahan xaan nuu tɨ tyi ndahvi xaan caa tyacu sahma ñihno tɨ, catyi tɨ chi maa tityehle cuan.
—Vaha vavaha cha tyi yoho ta sahun noo tumafii ifii chii.
Vityi mai ndahvi xaan caa tyacu sahma ñihne. Ta cahan xaan nui. Vityi tuhva xain chɨtɨvi nu chiyo baile.
Vityi yoho, tyaqui xaan sahma ñihnon, catyi maa taca xiñi cuaha cuan chi maa tityehle cuan.
Ta quichaha catyi maa tityehle cuan:
—¡Ma cuhve vii!
Vityi noo tuhun maa a cha tyaquɨ vihi ñihno tucu yuhu, ra ndahvi, catyi maa tityehle cuan chi taca cuan.
Ta quichaha catyi maa taca cuan chi tityehle cuan:
—Cuhva noo yoho chii cha cuvi tya noo cuii ri ñuu, catyi maa taca cuan chi tityehle cuan.
—¡Ma cuhve! Vityi cahan xaan nui cha caca vityai, catyi maa tityehle cuan.
Ta quichaha catyi maa taca cuan: —Ma cucahan nuu yoho.
-Cuhva noo mai sahme ndɨhvɨ noon, catyi maa taca ciian chi tityehle cuan.
-Cha cuvi tya noo cuii ri ñuu, catyi maa taca cuan.
Vaha vii, catyi maa tityehle cuan.
Ta chaha noo tɨ sahma tɨ chi taca cuan, ndɨhvɨ noo taca cuan. Ta ndɨhvɨ noo tucu tityehle cuan sahma maa taca cuan.
Ta quichaha catyi maa tityehle cuan:
—¡Ooo!
Ña tyaquɨ maa sahma yoho, catyi maa tityehle cuan chi maa taca cuan.
Ta quichaha catyi maa taca cuan:
—Minoo ri ñuu cua cuihne ta nacuhva mai chuun tyaan, catyi maa taca cuan chi tityehle cuan.
Cuahin vityi cha cuñi chaa cuhva cha cuhin baile.
Vityi ra cuvi nuu cuvi.
Tambu cañi, catyi maa taca cuan chi maa tityehle cuan cha cuaa cuan.
Cundichin cuan, nyatu maa tityehle cuan chi taca cuan. Nyatu ti.
Nyatu tɨ. Yoo chaha chi taca cuan cuaa cuan.
Ta quichaha chacu chaa vavaha tɨ. Vityi chisoco vavaha tɨ.
Ta ña cuvi cuhun tɨ vityi tahnya xaan sahma chaha taca cuan cuihno tɨ. Ta cahan xaan nuu tɨ.
Yucuan cuvi ndoo maatɨ, chacu chaa tɨ cha cha cuaa. Vityi ña nuhu ca taca cuan chi nanyaca tɨ sahma tityehle cuan.
Yucuan cuvi nu ndɨhɨ tyisu a.
