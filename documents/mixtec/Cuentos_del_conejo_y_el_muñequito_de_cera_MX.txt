Leco xi'in Yuvi Lo'o
Iin cuedo xa'a leco xi'in diva'yu.
Saa yoo iin nana pe'e chi'i-e duchi.
Iin leco lo'o iin disaa xityaan xaxi leco lo'o yuva chichi-ña.
Saa daducu-e iin consejo nuu iin tyaa chee. Ca'en:
—¿Ni que coo-i?
Xaxi-ni leco duchi.
—cachi-a xi'in-ra.
—Cua'an sata-un ñuma. Casa va'un ta coo yuvi lo'o coo-e casa va'un.
Cani-un ican ri tiin mii-va-ri. —cachi-ra.
Saa dixa'en sata-e ñuma. Quixa va'a-ña xani-a. Dixaa leco lo'o.
—¿Ne ducu-cun iin-un yo'o?
Cuatya'a chin cudasi yo'o. —cachi leco lo'o xi'in ñuma.
Dixadyaa-ri-a duva-e. Chachi di'i-a.
Saa inca quivi dixa'en datu'en:
—Dicoo chiñu ñuma.
Chachi di'i-ña quixa leco lo'o.
—¿Dyaa ñuma que sata-un?
—Ñuma yaa que sata-i.
—Suvi-a can que sata-un.
Ñuma cuaan que sata-un.
Casa va'un ta coo yuvi lo'o coo-e.
Saa dixa'an tucu-e sata-e ñuma cuaan, ñuma cuaan quiti ñuñu.
Saa quixa va'a-ña xani-a.
Dixaa leco lo'o. Ca'an-ri:
—¿Ne quixa-un iin-un yo'o?
Cuatya'a chin cudasi yo'o.
Dixadyaa leco lo'o ñuma.Ditiin xa'a-ri.
—¡Saña xa'i!
¡Saña xa'i!
Chin yoo inca xa'i cuadyaa-i yo'o. Tucu xa'a-ri dixadyaa-ri.
Ditiin tucu xa'a-ri.—Saña-yu chin cani yo'o.
—cachi-ri—. Yoo da'i.
—cachi-ri. Cani-ri da'a lo'o-ri.
Ditiin tucu da'a lo'o-ri. Tucu da'a lo'o-ri cani-ri.
Ditiin cumi saa-e. Tucu yu'u-ri ditiin yu'u-ri. Ditiin so'o-ri.
Ditiin su'ma-ri. Saa dituvi dixaa-ña dyaa duchi.
