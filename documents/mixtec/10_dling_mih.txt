TÁ'VÍ O̱Vi̱ - Tá'ví yó'o ká'a̱nña̱ xa̱'a̱ nda̱yí ña̱ká'a̱n xa̱'a̱ tno̱'on xi̱i̱xítna̱yó.
NDA̱YÍ UXU: Na̱tyíño kasandivina nda̱yí ña̱kómí ñoo ká'a̱n tno̱'on xi̱i̱xítna̱, ña̱kotoni'nina tyiño xa̱'a̱ tno̱'on ká'a̱n na̱ni̱viyó'o. Na̱ni̱vi ni̱ti̱in yo̱'vi̱ áánnà kuà'àn ve'ekàa kúuna, nàyó'o xíniñó'ón koonà síndikó ni'inna tno̱'onna, takuukuuna, na̱xínitnóni̱ xa̱'a̱ ndi̱kí tákuna̱ ti̱xi nda̱yí ká'no ÑooKo̱'yó.
Na̱tyíño kaníí ÑooKo̱'yó xíniñó'ón kasananina kua̱tyi xa̱'a̱ ño'o̱n, xa̱'a̱ tyiño kómína̱ ni̱vi. Taxíniñó'ón ndukúna na̱síndikó ni'ni tno̱'on, na̱yó'o va̱'a ká'a̱nna tno̱'onna̱ yó'o, na̱xíni yityi̱ ndi̱kí táku na̱yó'o. Na̱síndikó ni'ni tno̱'on na̱yó'o, o̱nvása ki'inna sio̱'ón nda'a̱na̱ nákáa̱ kua̱tyi.
Ndi'i tyiño ña̱xa̱ni̱ka̱'a̱nyó xa̱'a̱ nda̱yí o̱'o̱n ni̱noyó'o, xíniñó'ón ndi'i ñoo kánakaa̱ ni'ni ti̱xi ÑooKo̱'yó kasandivinaña̱, saá ñoo no̱o̱ndá'vindaa ñoo válí, ka̱'a̱nna̱ tno̱'on xi̱i̱xítna̱ná. Saá xíniñó'ón natavaná ki̱'va ndi̱kí koo ña̱kundivi nda̱yí yó'o.
