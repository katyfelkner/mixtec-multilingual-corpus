Ɨɨn Chaa Ni Jica Ndahu
Iyo iin compromiso na. Ja quihin na nducu ñasihi sehe nducha na.
Ti ca ndajnuhun na jiin mbaa na nau vehe quin cacan na ñasihi sehe nducha na. Ti ni cachi mbaa na: 
Ti ni ca jahan na. Ni ca jican na vehe chaa nuu ni cachi sehe na ja iyo gusto i quin cacan i ñasihi i.
Ti ni ca jahan na ni ca cahan na jiin chaa yucan. Ti ni cachi na ja ni nucuhun ini sehe nducha na ja cuu ñani jnahan i sesihi da. Ti chaa un ni jani da xiahun quivi ti sa ni jahan tucu na.
Ti ni cachi da ja iyo voluntad sesihi da ja cuu sehe nducha na, co cuee quihin yo. Cuee ti sa quetahu yo ichi Yandios, ni cachi da. Ti ni jani da uu yoo.
Ti ni jahan tucu na. Ti ni cachi da ja iyo cariño sesihi da:
Iyo jnuhun ndee ini, co na cundatu quee yo, chi cuee quincoyo yo vasuu iin cuiya nuu nasa ni saha tiempu jaha, chi ja vijna ñuhni tuu candee na jiin ni naa ni, ni cachi da.
Ti ni cachi na ja na nducundee da ti na cachi da nu iyo voluntad sesihi da. Ti nu tuu, mejor ja jacu ni tiempo ti na yaha na naa na ti na quihin na in ga lado, ni cachi na jiin chaa un, nu tu iyo cariño sesihi da ja cuu sehe nducha na. Ti ni cachi chaa xiin sesihi yucan:
-Cuu, chi vatuni yaha nundoho nava jnuhun ca ndajnuhun yo co nu cani tucu yo uni yoo, ni cachi da.
Ti ni ca quee na ni ca jahan tucu na. Nu ni jinu uni yoo yucan ti ni ca quetahu na, chi ni cachi chaa niin sesihi un ja iyo jnuhun ndee ini chi ni cachi sesihi da ja iyo voluntad ña ja cuu sehe nducha na. Ti ni jani tucu da uni yoo.
Ti nu ni jino uni yoo un ti ni ca jahan na ja ni cuu cutu jnuhun ti ni ca saha na iin vico lulu. Ni ca jahan ndeyu, ni ca yindaha na nducha cuaha, ni ca yindaha na ndeyu, ni ca yindaha na ndixi na. Nu ni ca jaa na vehe chaa xiin sesihi un ti ni ca quivi coyo na ni cahan na xiahu.
Ti ni ca ndututu taca jnahan suchi ca cuu novio un naa i. Ti ni jica jnuhun padrino novia un nuu novio un ja nu ni jani vaha ini da ja cuu ñani jnahan da ña un, ti ni cachi novio un: Ni ndoho vaha ini na ja cuu ñani jnahan na ña. "
Suni siahan ni jica jnuhun padrino novio un nuu novia un ja nu ni jani vaha ini ña ja cuu yɨɨ ña chaa un, ti ni cachi novia un: 
-Ni jani vaha ini na ja cuu yɨɨ na da.
Ɨɨn cuaha ra, ɨɨn xixi ra, ɨɨn xito ra ni ca chayɨca roho, ti ijña isa ti quejaha canaa ra naa ra.
Ti ni cachi novia ja tu ni ɨɨn yɨvɨ ni scahan ña, chi ja ni jani ini maa ña cuu.
Nu ni ndɨhɨ ni ca ndajnuhun na naa na ti ni ca cutahu chaa niin sesɨhɨ un ɨɨn tɨhlɨ ndeyu, ni ca yee cuaha da staa. Ni ca jihi da ndɨxɨ. Ni ca jihi da nducha cuaha. Ca jahma da cigarro.
Ni quejaha fandango ti ni ca jita jaha da ja cuu sɨɨ ini da, chi ni jaa tiempo ni ca ndajnuhun na ja sehe na naa i.
Ɨɨn ga quivi ti ni ca quee na ca jahan na Municipio. Ni ca jaa na nuu cancha justicia yucan. 
Ni jacuhun tutu i naa i ti ni ca jahan tata novio un naa i ni ca jaha da firma nuu tutu un.
Ti cuahan novio un Ndijinuu ni ja quihin i tutu i ja ni saha cerrar casamiento ja quin nandaha i naa i.
Nu ni nchaa novio jiin tutu ti ni cachi chaa ñahnu un, chaa ca cuu autoridad un ja nu iyo voluntad i naa i nu tu ni ɨɨn yɨvɨ ni ca scahan i.
Ti ni cachi i ja ni ca ndoho ini maa i cuu. Yucan ti ni sndacu stisia un nuu mbaa na ja na coo cuidado jiin sejanu da. Yucan ti ni jaha justicia un casamiento nuu novio un.
Yucan ti ni jaha justicia un casamiento nuu novio un. Yucan ti ni ca iyo na ɨɨn vico cahnu. Ti ni ca saha na gastu na naa na. 
Ca saha na nducha cuaha. Ni ca jaan na ndɨxɨ jin cigarro. Ti ni cataca yɨvɨ ni ca iin vico un ja ni ca nandaha novio un ti undi vico un ni ca iyo na.
Siahan ni ca siucu na ti ni nihin sehe nducha na familia da. Ti ni jaha na ɨɨn consejo nuucha da ja na coto vaha da ñasɨhɨ da.
Suni ñasɨhɨ un na coto vaha ña yɨɨ ña na cuandatu ña nuu yɨɨ ña. Ti siahan cuu cunchucu ña naa ña, ni cachi na. Siahan ni cuu, ti ni ca nandaha i.
