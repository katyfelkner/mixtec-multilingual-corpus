Yu'u ni nuu nda'i ña'ni Soko ra sutumaniyo ni Cha'ara kua'a xe'echi
Soko yu'u ñani ni'in nda'a
Ni ti'ichi tichi.
Yoo kuu yu'u Tindaku
yu'u vixi io xini nda lu'i
ta ndasi nui. katiñi vati ña su'u kui.
Yoo kuu yu'u tima'an
Yu'u maña xaain tacha nani'in tiñuchi cha su'i.
Sava'i cha chani chi'iyu, ta katiñi vati nda'vi xaan ni tuiyu, 
vati te'e te'eyu
yoo kuu yu'u: ri choko.
Ndisora ñu'un chatara ndava ndichi ku'a nda yuku itu kuñura
Ta nu'unra kuu kachi.
yoo kuu yu'u: ra kuyoti
Nda kuatiri io ñii sukuri Ta ndu cha'nuri iini ku'a niichi Yoo chi ka'in tu'un: ri tachii.
Yoo kuu yu'u: Ri tachii.
Chatayu ndise ve'i Tacha chitatuyu na koo nuuichi.
Yoo kuu yu'u: ri tikuru.
Yu'u kuu ka'in soko ñavi ñivi kui Ta xini kua'achi ta io cha'a kuaanchi Ta sa'mayu kuii chi.
Yoo kuu yu'u: Ri kutora.
Yu'u ta'viyu yutu Soko ña'ni kaa xaan iochi Tañi nda'i ña'ni, ñavi raí satiñu Vitu kui.
Yoo kuu yu'u: ri kiti.
Yu'u ña'ni tutu chite Taña chite ka'vi Soko yu'u rai xaan kui Vati ndi'i ñi ña'an sandoye chi ndusi.
Yoo kuu yu'u:ri chito'o.
Yu'u chavixi kuui vati chike nuu ndi'i ita Chakan ñi ña'an kuniñi ko'oñi ñuñuyu Ri saa ndio'o.
Yoo kuu yu'u: saa ndio'o.
Yu'u ña tu'e nakata tacha tave sa'me nda kuni savite cha yuma ri koo.
"Yoo kuu yu'u: ru koo."
Yu'u ñavi tima kuuyu ta ñavi ñu'un ndichi kui soko io ñu'unyu.
Yoo kuu yu'u: Ri tivi ñu'un.
Tacha kuatichi chikachi chi ui cha'achi tacha Cha'nuyo cha chikachi chi kumi cha'achi.
Yoo kuu yu'u: Ra rai.
