Kuéntó Ñii Kini̱ Xí'in Ñii Búrró
Ñii ki̱vi̱ nta̱kutá'an ñii kini̱ xí'ín ñii búrró tíntíso tito̱n, ta saá ni̱ka'a̱n kini̱ xí'ín búrró:
—¿Ntachún kía̱ nteé ní ntíso ún tito̱n? Ta leke ní ún —káchí tíkini̱ xí'ín búrró.
—Xitó'o i̱ koni ñó'o nó -káchí tíbúrró.
—¿Án saá va? -káchí tíkini̱-.
Ta yi̱'i̱, vása kíchíño i̱, ta saá ni, xíxí va̱'a i̱, kísa na o̱ni̱ yichi̱ xíxi i̱ nti'i saá ki̱vi̱.
Ta koto ún si̱ko̱n i̱ yó'o, si'in i̱ yó'o, nina mi̱i i̱ ku̱ño va̱'a kúu i̱ - káchí tíkini̱ xí'ín búrró—.
Ta yó'ó, ta tíkata ní káa ún —káchí tíkini̱ xí'ín búrró.
—¡Aa ja! Vitin ntáká'án i̱ —káchí búrró—.
Ntivé'e xi̱ni so'o i̱ ká'an xitó'o i̱ vitin ka'ni na ñii kini̱ kuxu na, káchí na, xi̱ni so̱'o i̱ —káchí tíbúrró xí'ín kini̱—.
Ta ikán koni ñó'o tito̱n yó'o kason ku̱ño kini̱ —káchí tíbúrró.
—¿Án mi a ntinó'o ini ka'a̱n ún? —káchí tíkini̱—.
Tá va xa sivi yi̱'i̱ ka'ni va na, ta vitin ini ko̱ó ña ka'a̱n ka̱ yó vitin,
xa sivi yi̱'i̱ kúu va ri ka̱chi ko̱ó inka̱ ri —káchí tíkini̱.
ta yó'ó, ta ntá'ví ni ún ka̱chi tá ni̱xi'i ún ta kuita ún kaxi tioko chée —káchí tikini̱ xí'ín tíbúrró—.
Ka̱chi leke ni ún, ta xá'an ini ní ún —káchí tikini̱ xí'ín búrró.
—Ñanta̱a̱ ní ká'a̱n ún —káchí tíbúrró xí'ín kini̱.
—Ta ná ko̱'o̱n ka i̱, ka̱chi̱ va̱'a xi ni̱ntakaki na kuchíyó na vitin,
ta nta̱ inka̱ ñoyívi ntakutá'an yó,
ka̱chi tioko chée kaxi yó'ó, ta ni̱vi kuxu yi̱'i̱ —káchí tíkini̱ xí'ín búrró.
Saá nti̱'i kuéntó yó'o.
