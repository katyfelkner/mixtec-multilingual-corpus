Tēe cúu-de.
Tēe-de tutū
Jete-de yavī
Jáhndē-de yavi.
Ndiqui xindīquī
Sácá-ñá ndíquín.
Túu ndijīn nduchi-dé chi cuáá-de.
Quíhīn-ña yáhvi.
Cuaan-ña ndiví.
cuaan
Jáan-de ndica.
Jáá-dé ndica.
Iyó tutū-de.
Iyó tutnun-dé.
Tée-de tutū.
Jíhí-dé pañitu-de tneēn-de.
Chucun íyó ndījīn-tí, co chucu chī túu.
Je ndíjín suni túu.
cuahān cuahā-de
cuāncoo cuahā-de
Túu íyó sõho ndica, co íyó sōō ndica.
Cúhū-ña.
Co túu cúhū cúhū-ña.
Iyó vaha-ña.
Lóhó chi luu jíto-lo, co luhū chī túu.
Nāva sáha-ña.
Sícuisó-ña ndúté.
Nāva nsāhá-ña jíhín ndúté icu.
Nsīcuisó-ña-dé.
Coho ndúté njīso.
sáha
sáha
nsāha
Sicuisó
sícuisó
sīcuisó
Xāan njinu-tī je ncāndava-tī.
Jinyāvi-tī vítnan.
Cūsū-tī cuini-tī.
Quixi-tī
Nquīxī-tī je vitnan cándava tucu-tī
cūsū
quixí
nquīxī
candava
cándava
ncāndava
Lalo nání tée yáha.
Njāhān-de yah vi.
Njaan-de ndica.
Njaan-de tīnana jíhín tícuun.
Njaan-de páā.
Nducu-dé cūñu xindīquī co túu jíyo.
Njaan-de joō cūñu ndíxíhyú.
Ntācá jā jáá-dé njaan-de.
Suni njaan-de tutu tee-de cartá nuü séhe-de.
Ncuu já njaan-de.
Cuānohon-de ñúü-de.
cuaan
jáan
njaan
Juana nání-ñá.
Ndánducu-ña séhe-ña.
Cána-ña-yí.
ŋana-ña je ŋana-ña, co túu nquíi-yi.
Nācuu ñatúu.
Ncāyosíquí xáān-yí je túu ncájinī sōho-yi.
cana
cána
ŋana
sícuáha-yi
sícuáha-yi
nsīcuāhá-yi
sicuóho
candíja-de
cándíja-de
ncāndíja-de
candíjo
quīvi-tī
quívi-tī
nquīvi-tī
quīvo
cāhān-sān
cāhān-sān
ŋāhān-sān
cōhōn
caa-ni stāā
jáá-ní stāā
njaa-ni stāā
coo stāā
chii-yi
chíi-yi
nchii-yi
chio
coso-dé-tī
yósó-dé-ti
nyóso-dé-ti
coso-tí
jinyāvi-sán estoy cansado
Quiti nání oso chī cáhnu xaân-tí.
Cáhnu ndaha-ti je cuiti súhmā-tí.
Nání xáān tniñí-tí je cúndee inf-tī jéte-ti núū ñūhun.
Pechóō-tī je iyó quiti tnúún jihin quiti café.
Ichi norte nuū vijin xaān sáha je suni iyó quiti yahá je sēhe cuéchi-ti chī jíto cuijin-tí.
Jā cúu invierno cusū-tī cuini-tī.
Ndúcu-ti fin yutnun téhyú xi Íin cava cunee-tī.
Quivi-tī cánee-tī je quixi-tī.
Túu cuiti nāva jáa-ti yóō invierno chī máni quixi-tī.
Suni yoō invierno cácu sēhe-tī, iin xí úū tnáhān-ti.
Je horré cácu-tī chī cuéchi-ti ncūtnūhun vilú.Je cájaxin-tí.
Jā cúu primavera, nūū cájīyo-tī úū xí uni yōō je ndntecū inī-tī je cáquenta-tī chíi yunún tehyu xí cáva-un.
Cájica-tī yūcu.
Cástnūhun naná-tī nāsa caa-tí.Cástnūhun-tī núū séhe-tī sá ndúcú -tí já jáá-tí.
Jáá-ti ndúxi ñuñū, choco, ndēhē, yoho yútnún, itē, jihin rinqui.
Suni jihin ndahá-ti tniin-tī chácá iin nuū ndūte.
Cástnūhun naná-tī sá sūté-tī je núú cáyūhu-tī je cáyitniin-tī súhmā naná-tī.
Suni castnūhun naná-tī sá jīncaa-tī yūtnun.
Siquí xáān-tí.Yosiqui xáān-tí jihin naná-tī jihin tnáhān-tī.
Benito Juárez nyōcuu sēhe ñāyivi zapoteco.Ncacu-yiiin ñuù nání San Pablo Guelatao, Estado Oaxaca já ncuu ocō iin marzo 1806, ncacu-yi.
Nūū uni cuīyā-yi nquēndoo láhvī-yi.Tatá jáhnu-yi jihin ñaní-yi ncāsicuáhnu-yi.
Lúlí-yi nyõjito-yi lanchi, co iyó-yi uxī ūū cuīyā yihin-yi ichi cuáhān-yi Nūnduvá.E yūcán nquējáha-yi sicuáha-yi.
Ncūtuhva vāha-yi cáhān-yi español.
Je yūcán já ncuu 1834 nsījinu-de estudio-de je nyõcuu-de licenciado.
Je ncūcuéé-cā nyõcuu-de gobernador Estado Oaxaca.
Sá nyõcuu Santa Anna dictador, nquee Juárez fuera México.
Je ncūcuéé-cā ndājaā-de nquējáhá-dé jihin guerra Reforma.
Já ncuu 1858 Zuloaga ndōntaa siqui Reforma jihin Comonfort je nsīquéndōo-de tniñu presidencia República.
Je Juárez jihin tée cácuu ministro-de, jācoo-de Estado Guanajuato.
Yūcán jīyo iin tnūndóhó sá jācoo soldado jā jincahni-dé Juárez.
Je jā cácuu soldado ncājūcuiñī-de maa sáva nuū tée Benito je jā na jíntivī-de tēe-ún jihīn tnúji-de.
Yūcán-na tēe Guillermo Prieto njūcuiñī-de nuū Juárez je ncāyúhú-dé:
-Jīnstájiyo tnūjīí jiñá.
Tēe vāha inī-de chī túu cájahni-de tēe.
Ndihiin, ndihiin-de ncācunehen-de tnūjī-de.
Súcan ncuu já njasī Prieto siquī Juárez.
Já ncāyocunuu-de nuū Soldado Conservador ncāyocuu Miguel Miramón, Leonardo Márquez, jíhin Tomás Mejía.
Nii pais jīyo tnūndáhví jíhín guerra.
Tēe conservador ncāndacāji-de Miramón cocuu-de presidente.
Maa-dé ŋihin núu 15 millon peso nuū banco Francia.
Vesi nāsaa-cā nducu ndéé-dé co ñã ncúndee-de jihín já cúu liberales.
E yūcán-na já ncuu quivī īin enero 1861 jā cácuu Soldado Constitucional nquīvicoo-de undē maa Núcõhyo jihín já cúnuu General Jesús Gonzáles Ortega.E xīahūn quīvī ncūcuéé-cā nsījúncoo Juárez gobierno-de ichi yúcan.
Nsāhá-de guerra jíhín tée imperialista je já ncuu cuiyā 1867 njahni soldado-de Maximiliano jihín General Miramón, jihin General Mejia.
Quīvī 14 agosto 1867 jīyo elecciones je ncāndacāji-yi Benito Juárez cocuu-de presidente República Mexicana.
Cuīyā 1871 jiyo incā eleccion je ncāndacāji tucu-yi maa-dé.
Ntaa Juárez nuū ñáyivi México cuahā tnúhun jā nání Leyes de Reforma.
ŋāhān-de jā cúu ndacājo religión jā cuini moo.
Je suni jā cáñucúún jīnquīvi-yi escuela jīnsicuáha-yi. 
Je suni tēe cátee-de periodico xi libro chi cájīyo libre-de jīntee-de jā cájanī inī maa-dé.
E iyó cuahā-cá tnūhun vāha já njāha-de noo.Tnūhun libertad jihin tnúhun justicia cácuu.
Njīhī Benito Juárez quivī 18 yōō julio cuiyā 1872.
Njāhān-tu iin ñahán njāhān México chi. Cuācoo tatá-ña jihin naná-ña. Nquēndõo stoõ-ña. E njāhān-ña vesi ūhūn cuīyā. Co ñā túu ncānee-ña escuela. Túu jiní-ña cáhvi-ña. Túu jiní-ña tée-ña tutú. Túu.
Nquīvi-ña in vehe particular nsāhá tniñu-ña je nīhīn-ña xúhún. Njaan-na sáhmá jíhín incā ndatniñu, je yūcán ndāsama xaān-ñá.
Ndājaā-ña ñúū-ña. Ncuu uũ, ũnī yōō já ndājaā-ña jiña. Ndājaā-tu in carta tatá-ña. Je ni maa-ña, je ni stoō-ña túu cájinī-de cahvi-de. Co cuiní-ña já cuini-ña nāva cúu jā cáhān. Nu ja na nihīn-ña nã cahvi jihīquí. E cuinī-ña nãva cúu ja cándoho tata-ña, xí nãva cuu ja cáhãn carta.
E yũcán, nāsa sóho yáha, nāsa coo yaha, nāsa cuinō nāva cáhān tutū yáha, njani inī-ña. Undē jā sáha-na já cūné-ña, co túu júne-ña. Nāva cáhān jáni-tu inī-ña.
-Na quiohōn jindioho nú túu ndéé niohōn iin ñāyivi cáhvi, cáā-ña. Nquee-ña cuáhān-ña iin ichi. Undē jicá súcan jinī-ña já véji iin tēe ni jáhnu. Yituu-de iin vará. Je jinu néé-ña njātnahān-ña-dé.
Ndāquetnáhan-ña jihin-dé. Je njīcān tāhvī-ña núū-dé nú mã cáā-de cahvi-de tutū-ña. Je ncaā-ni-de chī ncaā-ni-de:
-Cuu na vitnan ñūhni na cáhvi-sản. Ndiohó nãva cáhãn, cáā-de.
Njinī-de tutū-ún. Njune-ni-de. Nquējáhá-dé ndéhé-dé, ndéhé-dé nuū tutú yūcan. Yūcán-na ndājocáni-de incā ladó. Ndéhé-dé. Ndājocáni de incā ladó. Ndéhé túcu-de. Nquējáhá-de:
- Jiīn, jiīn, jiīn, cáā-de, ndáhyī-de. Je ñahan yúcan njīcān tnūhún-ña-de:
–Nãva cúu ja cáhān tutū, nāva cuu jā cándoho tata-sản. Xí cúhū-de, xi naná-sán cáhū, xi cuáha-sản. Nāva cúu ja cáhān carta, cáā-ña.
-Nã túu. Incã tnūhun cáhnu xaān-cá cúu, cáā-de.
-Je nāva cúu-nsa víi. Ncājihī ntācá-ña, xí nāva cúu, cáā-ña.
- Túu. Incā tnūhun cáhnu-cā cúu, ncaā tucu-de.
- Je nāva cúu jā incā tnūhun cáhnu-cā cúu, ncaā-ña.
–Tuu. Chī māsūú nāva cúu, chī jā ní sāñáhán je ni nijin, ñā cájinō cáhvo. Yúcán ñā jini-sán nāva cuu jā cáhān tutū, cáā-de. Ncuu cuentu lúlí.
Nūū ñūhun téhé rii chī ihni xáān sáha. Yichi xáān ichi yúcan chi túu nā savi cúun. Iyó ñūti jíhin yucu yichi ntācá-ni ladó. Joō-ni ndute iyó nuŭ ñūhun téhé. Nūū cána ndute chī jáhnu tnūñúū.
Nāsa cájica ñāyivi nuũ ñūhun téhé-nsa. Nā quiti cájotajī ndatniñu-yi. Burro chī ñā cúndee ini-tī chī thni xáān je joō-ni ndute iyó. Co nsāhá Iyā Nyúxī siin clase quiti já nání camello. Cúndee ini-tī núū ihni xáān. Je camello chi quiti nsoo ndatninu cacuu-tī.
Cájīyo tēe cúcá jā cájica-de ñuhun téhé jíhin mil camello. Je iyó camello jā nsóo-ti 350 kilo. Cúndee ini-ti cāca-tī uni xí cúún quivi je túu cájihi-tī ndúte je túu cájaa-ti.
Nā cuu jā cúndee ini-tī cúūn quivi je túu cájihi-tī ndúté.
Inī-tī chī iyó iin bolsa cáhnu ncūtnūhun yocō. Je yūcan ñúhun ndute jíhi-tī. Yūcan cúu jā cúndee ini-tī cúūn quivi je túu yichi-ti ndúté.
Suni siquī-ti iyo in xi úū tīpehlō cáhnu nuū núcūhun xāhan-tī. Je yūcan cúu jā túu jáá-tí jíhi-tī ntācá quīvi.
Nūū ñūhun téhé chī quée xáān tachi je xaān ndáva ñūti. Nduchi camello chī túu cáa sá cáa nduchi incā quiti. Iyó ūū ñii iin nduchi-ti. Iin chī yáxin xáān je jini-tī vesi túu núne, ncūtnūhun jinó jihin vidrio. Je suni iyó modo jasi-tī stniīn-tí. Yucan cúu jã mà quivi füti nduchi-ti xi stnīn-ti.
Quiti camello chī sóó ini-tī. Co vāha xaān jótajī-tī ndátníñu nuū ñūhun téhé. Suni cáyoso ñáyivi camello je cájitu-de jíhin-tí. Sava quiti-ún chi cájinu-tī 165 kilómetros jā iin quivī. Cama xaān cájinu-tī.
Je ixi-ti chī cásáha-yi yoho, sahma, jíhín sticāa. Ñii-ti suni cúu ndijān jihín cinturon. Je cájaa-yi cūñu-tā je cájihi-yi leche-tī.
Yāha cứu já nsahi Iyā Nyuxī tin quiti especial jã cùndee ini-ti caca-tī núhún ihni.
Ncāndaquetnáhan vahvū, ñūcuii jihin tisún jā jinsáha-tī juntá, jā jincoo-ti jinsāha-tī itu-tī.
- Jincoo jinsōho ito. Sóho itú-lō xihna-cā. Sáhatniño itú-lo iin nyacá. De quihin tuco fin quivī itú-lī, cáā váhvū jihi-tī ñúcuii.
-Cuu de núú jīncho na quiohōn-nsa, cáā ñūcuii. Suni súcan ŋahān-ti jíhi-tī tisún. –Suni cuu, ncaā tīsun.
Yūcán de incā quīvī ncāndaquetnáhan-tī. Ncāsáha-tī itú ñūcuii. Ncāsáha tninu-tī, ncāsáhatniñu-ti. Ncuu horá jīncasámá-tī.
- Utā. Vitnan-na quihin-li jinducu-li jā cūsámó, chi nquējáhá vėji sōco. De jā cócon, cáā-ti jihi-ti váhvū.
-Cuáhán de queē-lo-nsa, ncaā váhvū.
Ncāsáhatninu-cā váhvū jihin tisún itū ñūcuii-ún. Je nquêcunu ñūcuii njahān-ti. Jaa-ti nihin-ti in chūun ni jaa maa-ti. Je ndāquihin-ti já cáhnu cáhnu cuānohon-ti jihin nuú váhvū. Njāha-ti ni jaa váhvū. Bueno ni ndutu chii váhvū-ún. Je tisūn túu jáá-un chi ndayútnún-ní jáa-ti. Ndaha tnúyāá-ni jáá-tí. E incā quiti-un bueno ni ncājaa-tí cúñu. Yūcán ñini cuánūcoo-ti véhe-ti.
-Ndaquetnáhan tuco yútnēēn, cácaā-ti cuānūcoo-ti.
Yūcán-na de ncāndaquetnáhan-ti incā quīvi. Ncāsáhatninu tucu-ti itú váhvū. sáhatniño váha-cā, cáā tucū tisūn jihi-ti
-Xīhna-cā itūsán ñúcuii-un.
-Cuu sátniño núú sáhatniño, cacaā tucu núcuii jihin váhvū.
Ni ncāsáha-ti itú tīsūn xihna-cā. Yūcán de ncuu horá jā jincusámá-tī
–Vitnan-na chī quihin-sán jinducu-san joō jā cūsánó chī vēji sōco já ñini, cáā-tu tisūn.
-Cuu núú quihin-lo-nsa vii, cáā tucū váhvū jihi-ti tisún yūcán.
Cájacū ndez xaān váhvū jihin núcuii-un. Tīsūn-un chī jā lúli-ti.
- Aā, nāvá sāha jā lúli-un. Ni mā níhin já cūsámó. Mā nhān nāva cuu jā cāsámvitman chī lúi xáān-t. Mā nihin já coo. Nāvá sāha jā níhin. Mā níhin nāva cúu jā cūsámó, cáā váhvū.
Yūcán de nquēcunu tisūn cuáhán. Jaā-ti núū cátúú fin isů. Siqui cāva-ni cátúú-ti. Nquīvi ndava-ti yavi sōho-tī. Yavi sōho-ti nquīvi tisūn. Jandéē jandéē-ti yaví sōho-ti. Nī ndūnéé xāān xini isú-un. Jinu loco-tī, nquee-ti cává-un. Jinū-ti úndē jāhā cāva. Ni jihi-tī. Yūcán ndāquihin tisūn ichi cuánohon. Ndājaā tucu nuū cásáhatninu váhvū jihin núcuil.
-Vitnan-na chi jincone cáhnu ini-ni chi quiohon jīncasámá-ni, chi sehe xáān lull-sán. Je túu ngóto-sán dā Cónsoo-san ja jincaa-ní. Nihin-sán, co nā tuu ndoyo-san consoo-sán. Je quiohon jincaa-ní, cáā tīsūn.
–Nāsa cuu jini-ní vinan. Chi nhin-sán in cūāu cáánu jīncaa-ni, cáā tīsūn-un.
-Cuu, na quīohōn cácạā váhvū jihín ñúcui.
Ncāquihin ichi cuáncoo, co jā náhán tisún-un yóstnúú-ti, cuāhān-ti. Náhán-ti núū cátúú isú. Jācoo-ti yúcan ni ncājaa-ti cúñu. Ncāndutu chii-ti. Cuānūcoo tucu-ti núū cásátniñu-ti yúcan.
-Vitnan-na nohōn chi ñini. Ndaquetnohon yutnēēn, sahaniñu tuco, cacaā-ti. Ncāndaquihin-ti ichi cuanūcoo-ti. Cuānohon váhvū vehe-ti. Cuānohon ñúcuii yūcán. Tīsūn nquendoo-ti xiní tnúyāá. Yūcán ncāquixi-ti. Yūcán-na de nehên-ni nquēcoo-ti. Ncāndatacā-ti. Ncāsáha-ti itú váhvū. Je yūcán ni ñini. Cuāñini tucu. Je cácocon téyii-ti.
- Utā. Vitnan-na quihīn-li jinducu-li jā coo chi vēji téyii sóco, cáā tucu váhvū, je nquēcunu-ti cuahān-ti.
Jaā-ti núū cájiin ndixihyú cuáhā téyil. Je cánee pastor yūcan. Cánee-de ndénūhun téyii-de ndixihyú-dé. Jícó ndúū jícó ndúū-de ndixihyú-dé. Jito yuhu jito yuhu váhvū yūcan. Nā níhin cuiti-tí ndixíhyú. Ni ñā níhin nāva cúu jā cāa. Nă nihin. Je jā cócon-ti. Ndahvi quee ncāsáha chii jā cócon. Ndāquihin ichi cuánohon. Nini xaān. Cuānohon nuũ cásátniñu-ti. Ndājaā-ti.
– Vitnan-na jincone cáhnu xaan ini-lo chi ñā nihîn cuítí-li jā coo. Pastor yūcan jico ndúū jico ndúū ndíxíhyú jfhin iná. Nā ncúu cuiti já níhin-li jā coo. Jincone cáhnu ini-lo, chi ñā nihin cuiti-li jā cōo vitnan, cáā váhvū pūcan jīhi-ti núcuii jihin tisún.
-Aā mā quivi-cā co cuánohon chī ñini, cácaā tīsūn jihin núcuii.
Ndāquihin ñūcuii ichi cuáhān. Yāha yūcan quée-ti ichi nāva cúu jā ndúcu-ti. 
De tisūn chī túu cuenta-ti, chi iyó tnūyāá yūcan. Ndaha tnúyāá-ni jáá quíti yúcan. Váhvū suni cocon cocon-tī. De nquee tucu ñuú cuāhān cuanducu já cāa-ti. Suni ñā túu nihin-ti iá cāa-ti. Tuu nihin nāva cuu jā cūa.
