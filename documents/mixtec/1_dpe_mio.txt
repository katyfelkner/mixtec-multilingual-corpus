Ndatu tsa iyo tsi nyɨvɨ ñuu tsa nducu ñi yoo cuvi tyiñu ñuu ñi
Ndatu tsa iyó tsi nyɨvɨ tsa vaca ñi tan nducu ñi yoo cuvi tyiñu nyehe tyiñu ñuu ñi tahan tahan cuhva iyó maa ñi nu iyó ñi
Ndatu tsa iyó tsi nyɨvɨ ñuu iyó cuenda ñuhu Ñucoohyo
Nu tutu tsa cuvi ley cahnu cuenda yo, tsa cuví artículo oco utsi cumi (34) tan nu oco tsahun (35), nacotó tsi tsi nyɨvɨ tun nyɨvɨ iyo cuenda Ñucoohyo cuví ñi, tantun catsi iyó ñi, tantun tsa iyó tsahun uñi cuiya ñi.
Ihya nyaá sɨvɨ ndatu tsa iyó tsi nyɨvɨ ñuu tsa nacotó ley cahnu:
Tsa vaca ñi quɨvɨ taahán tsi nducu tsi ra cuvi tyiñu.
Tsa cuvi cuhva nyɨvɨ tsi ñi cuvi ñi tyiñu, tun jandaa ñi tandɨhɨ tsa tsicán tsi cuhva tsaha cuenda maa ley.
Tan naquihin cuenda ñi tyiñu tsihin tsa taxin nu iyó ñi.
Tan cuvi tucu cahan ndaahvi ñi.
Tan cuvi tucu cahan ñi o vaca ñi tsa cuenda inga nyɨvɨ naa tyiñu cua cuvi maa ñi tun tsa cuenda tsa vaha tsi ñuu yo cuvi tsi.
Tan tandɨhɨ maa inga ca tutu tsa tsaha cuenda nyɨvɨ inga ca ndutya ñuhu, ñi nyehé tan naquihin ndaahvi tsi nyɨvɨ, catyi tsi tyin ñiñi xaan cuvi tsa vaca nyɨvɨ tan nducu ñi yoo cuvi tyiñu, tan iyo tucu ndatu tsi ñi tsa cahan ñi cuhva tsicá iñi ñi, tan iyo tucu ndatu tsi ñi tsa ndu iin ñi tan cunyicún tsi yoo cuñi maa ñi.
